<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.95.html"><button class="muted-button">Prev 5.3.95</button></a>
        <a href="5.3.97.html"><button class="muted-button">Next 5.3.97</button></a>
        </nav><h2>Sandhi Samaasa Split</h2>
<hr />
<p>index: 5.3.96
sutra: इवे प्रतिकृतौ</p>
<hr />
<p>इवे प्रतिकृतौ कन्</p>
<h2>Neelesh Sanskrit Brief</h2>
<hr />
<p>index: 5.3.96
sutra: इवे प्रतिकृतौ</p>
<hr />
<p>'इव' इत्यस्य प्रयोगेन यदा प्रतिकृतिः निर्दिश्यते, तदा स्वार्थे कन्-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.3.96
sutra: इवे प्रतिकृतौ</p>
<hr />
<p>'इव' इति किञ्चन अव्ययम् । सामान्यरूपेण साधर्म्यम् (similarity) दर्शयितुमस्य अव्ययस्य प्रयोगः भवति । यथा - 'अयम् पशुः गौः इव अस्ति' - इति ।एतादृशम् साधर्म्यम् यत्र प्रतिकृतेः (=  photocopy / identical model) इत्यस्य विषये विधीयते, तत्र वर्तमानसूत्रेण प्रातिपदिकात् स्वार्थे कन् प्रत्ययः भवति । When the word इव is used to indicate similarity between two distinct entities,  oneof which is a photocopy or a model of another, the कन्  is used to indicate the photocopy).</p>
<p>यथा -</p>
<ol>
<li>'अश्वः इव इयमश्वस्य प्रतिकृतिः' (This statue of a horse is exactly like the original horse) अस्मिन् वाक्ये 'इव' शब्दस्य प्रयोगः प्रतिकृतेः साधर्म्यम् निर्देशयितुम् कृतः अस्ति । अतः अस्याः प्रतिकृतेः निर्देशः 'अश्व + कन् = अश्वक' इत्यनेन अपि क्रियते । अश्व इव अयमश्वप्रतिकृतिः अश्वकः । </li>
</ol>
<p>एवमेव - </p>
<ol>
<li>
<p>उष्ट्रः इव इयम् प्रतिकृतिः = उष्ट्रकः ।</p>
</li>
<li>
<p>गर्दभः इव इयम् प्रतिकृतिः = गर्दभकः । </p>
</li>
</ol>
<p>स्मर्तव्यम् - यदि प्रतिकृत्या सह साधर्म्यम् न उच्यते, तर्हि वर्तमानसूत्रस्य प्रयोगः न भवति । यथा - 'गौः इव अयम् गवयः (This ox is just like a cow)' इत्यस्मिन् वाक्ये गवयस्य साधर्म्यमुच्यते, 'गवयः' इति तु नैव प्रतिकृतिः । अतः अत्र अस्य सूत्रस्य प्रयोगः न भवति । </p>
<p>विशेषः -  अस्मिन् सूत्रे लघुसिद्धान्तकौमुद्याम् किञ्चन वार्त्तिकं लभ्यते - &lt;!सर्वप्रातिपदिकेभ्यः स्वार्थे कन् वक्तव्यः!&gt; । इत्युक्ते, 'कन्' प्रत्ययः सर्वेभ्यः प्रातिपदिकेभ्यः स्वार्थे भवितुमर्हति । अस्य वार्त्तिकस्य साहाय्येन भिन्नानां शब्दानां व्युत्पत्तिः अपि सम्भवति । यथा - 'बालः एव बालकः । पुष्पम् एव पुष्पकम् । माला एव मालाका । भूमि एव भूमिका' - आदयः । एतत् वार्त्तिकम् महाभाष्ये न विद्यते, परन्तु काशिकाकारेण <b>न सामिवचने</b> <a href="5.4.5.html">5.4.5</a> इत्यत्र अस्य ज्ञापनं कृतमस्ति । परन्तु अनेके पण्डिताः एतत्  वार्त्तिकम् न स्वीकुर्वन्ति । तेषां मतेन <b>यावादिभ्यः कन्</b> <a href="5.4.29.html">5.4.29</a> इत्यत्र निर्दिष्टः यावादिगणः आकृतिगणः अस्ति, अतः येभ्यः शब्देभ्यः  स्वार्थे कन्-प्रत्ययः इष्यते, ते सर्वे शब्दाः यावादिगणे  भवितुमर्हन्ति एव । </p>
<h2>Kashika</h2>
<hr />
<p>index: 5.3.96
sutra: इवे प्रतिकृतौ</p>
<hr />
<p>कनित्यनुवर्तते। इवार्थे यत् प्रातिपदिकं वर्तते तस्मात् कन् प्रत्ययो भवति। इवार्थः सादृश्यं, तस्य विशेसणं प्रतिकृतिग्रहणम्। प्रतिकृतिः प्रतिरूपकं, प्रतिच्छन्दकम्। अश्व इव अयमश्वप्रतिकृतिः अश्वकः। उष्ट्रकः। गर्दभकः। प्रतिकृतौ इति किम्? गौरिव गवयः।</p>
<h2>Siddhanta Kaumudi</h2>
<hr />
<p>index: 5.3.96
sutra: इवे प्रतिकृतौ</p>
<hr />
<p>॥ अथ तद्धिताधिकारे स्वार्थिकप्रकरणम् ॥</p>
<p>कन् स्यात् । अश्व इव प्रतिकृतिः अश्वकः । प्रतिकृतौ किम् । गौरिव गवयः ॥</p>
<h2>Laghu Siddhanta Kaumudi</h2>
<hr />
<p>index: 5.3.96
sutra: इवे प्रतिकृतौ</p>
<hr />
<p>कन् स्यात् । अश्व इव प्रतिकृतिरश्वकः । <b>सर्वप्रातिपदिकेभ्यः स्वार्थे कन्</b> (वार्त्तिकम्) । अश्वकः ॥</p>
<h2>Balamanorama</h2>
<hr />
<p>index: 5.3.96
sutra: इवे प्रतिकृतौ</p>
<hr />
<p><b>इवे प्रतिकृतौ</b> - अथ तद्धिते स्वार्थिकप्रकरणं निरूप्यते । इवे प्रतिकृतौ । कन्स्यादिति ।अवक्षेपणे क॑न्नित्यतस्तदनुवृत्तेरिति भावः । इवार्थौपमानत्वम् । तद्वति वर्तमानात्प्रातिपदिकात्कन्स्यात्प्रतिकृतिभूते उपमेये इति फलितम् । मृदादिनिर्मिता प्रतिमा प्रतिकृतिः । अआक इति । प्रतिकृतेः स्त्रीत्वेऽपिस्वार्थिकाः प्रकृतितो लिङ्गवचनान्यनुवर्तन्ते॑ इति पुंलिङ्गत्वम् । </p>
<h2>Padamanjari</h2>
<hr />
<p>index: 5.3.96
sutra: इवे प्रतिकृतौ</p>
<hr />
<p>इवार्थः सादृश्यमिति। कन् प्रत्ययस्तु स्वभावात्सदृशे भवति, न सादृश्यमात्रे; यथा-प्रकारेऽपि विहितो जातीयर्-प्रत्ययस्तद्वति भवति । ???????? शेषणं प्रतिकृतिग्रहणमिति। प्रतिकृतिविषयं यत्सादृस्यं तत्र प्रत्ययो यथा स्याती कोऽर्थः? प्रतिकृतिस्वरूपं यत्सदृशं यत्सदृशं तत्रेत्यर्थः। अश्व इवायमश्वप्रतिकृतिरिति! अश्वप्रतिकृतिरूपोऽस्वसदृशोऽयं पदार्थ इत्यर्थः। अश्वक इति। केचिदाहुः - ठश्वशब्दोऽश्व एव वर्तते, कन्प्रत्ययस्तु प्रतिकृतिरूपे सदृश इति स्वार्थिकोऽयं न भवतिऽ इति। अपर आह -'सादृश्यनिबन्धनादभेदोपचाराद् गौर्वाहीक इतिवद् अश्वशब्द एव प्रतिकृतौ वर्तते, प्रत्ययस्तु तस्यैवोपचारस्य द्योतकः'  इति। गौरिव गवय इति। गवयो गोन प्रतिकृतिः, तृणचर्मकाष्ठादिनिर्मितं हि प्रतिच्छन्दकमुप्रतिकृतिः, न चैवं गवयः ॥</p></div>