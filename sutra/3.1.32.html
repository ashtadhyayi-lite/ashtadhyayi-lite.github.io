<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.31.html"><button class="muted-button">Prev 3.1.31</button></a>
        <a href="3.1.33.html"><button class="muted-button">Next 3.1.33</button></a>
        </nav><h2 class="title">सनाद्यन्ता धातवः</h2><p class="sname"><font color=blue>3-1-32 सनाद्यन्ताः धातवः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">क्यच्</font> <font color="Brown">धातोः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनाद्यन्ताः धातवः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनादि-प्रत्ययान्तशब्दाः धातुसंज्ञकाः भवन्ति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>The words ending in a सनादि प्रत्यय get the term 'धातु'. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनादिर्येषां ते सनादयः। सनादयोऽन्ते येषं ते सनाद्यन्ताः। सनाद्यन्ताः समुदायाः धातुसंज्ञाः भवन्ति। प्रत्ययग्रहणपरिभाषा एव पदसंज्ञायामन्तवचनेन लिङ्गेन प्रतिषिद्धा सती पुनरिह अन्तवचनेन प्रतिप्रसूयते। चिकीर्षति। पुत्रीयति। पुत्रकाम्यति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनादयः कमेर्णिङन्ताः प्रत्यया अन्ते येषां ते धातुसंज्ञाः स्युः । धातुत्वाल्लडादयः । गोपायति ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनादयः कमेर्णिङन्ताः प्रत्यया अन्ते येषां ते धातुसंज्ञकाः। धातुत्वाल्लडादयः। गोपायति॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>अनेन सूत्रेण 'धातु' इयम् संज्ञा पाठ्यते । 'ये शब्दाः सनादि-प्रत्ययान्ताः सन्ति, ते धातुसंज्ञकाः भवेयुः' इति अस्य सूत्रस्य आशयः । </p>
<p>किम् नाम सनादिप्रत्ययाः ? <b>गुप्तिज्किद्भ्यः सन्</b> <a href="3.1.5.html">3.1.5</a> इत्यतः <b>आयादयः आर्धधातुके वा</b> <a href="3.1.31.html">3.1.31</a> इति यावत्सु सूत्रेषु ये द्वादश-प्रत्ययाः पाठिताः सन्ति, तेषाम् नाम 'सनादिप्रत्ययाः' । एते सर्वे एकम् एकमुदाहरणम् स्वीकृत्य अधः निर्दिष्टाः सन्ति । एते प्रत्ययाः यस्य अन्ते सन्ति ते शब्दाः वर्तमानसूत्रेण 'धातु' संज्ञां स्वीकुर्वन्ति ।</p>
<ol>
<li>सन् - अयम् प्रत्ययः <a href="3.1.5.html">3.1.5</a>, <a href="3.1.6.html">3.1.6</a> तथा <a href="3.1.7.html">3.1.7</a> एतैः सूत्रैः दीयते ।     </li>
</ol>
<p>यथा - पठ् + सन् → पिपठिष । अस्य लट्लकारस्य प्रथमपुरुषैकवचनस्य रूपम्  - पिपठिष + शप् + ति → पिपठिषति ।</p>
<ol>
<li>क्यच् - अयम् प्रत्ययः <a href="3.1.8.html">3.1.8</a>, <a href="3.1.10.html">3.1.10</a>, <a href="3.1.19.html">3.1.19</a> एतैः सूत्रैः दीयते ।     </li>
</ol>
<p>यथा - पुत्र + क्यच् → पुत्रीय ।  अस्य लट्लकारस्य प्रथमपुरुषैकवचनस्य रूपम्  - पुत्रीय  + शप् + ति → पुत्रीयति । </p>
<ol>
<li>काम्यच् -   अयम् प्रत्ययः  <a href="3.1.9.html">3.1.9</a> इत्यनेन दीयते ।</li>
</ol>
<p>यथा - पुत्र + काम्यच् → पुत्रकाम्य । अस्य लट्लकारस्य प्रथमपुरुषैकवचनस्य रूपम्  - पुत्रकाम्य + शप् + ति → पुत्रकाम्यति ।    </p>
<ol>
<li>क्यङ् - अयम् प्रत्ययः <a href="3.1.11.html">3.1.11</a>, <a href="3.1.12.html">3.1.12</a>, <a href="3.1.14.html">3.1.14</a>, <a href="3.1.15.html">3.1.15</a>, <a href="3.1.16.html">3.1.16</a>, <a href="3.1.17.html">3.1.17</a>, <a href="3.1.18.html">3.1.18</a> - एतैः सूत्रैः दीयते ।</li>
</ol>
<p>यथा - श्येन + क्यङ् → श्येनाय । अस्य लट्लकारस्य प्रथमपुरुषैकवचनस्य रूपम्  - श्येनाय + शप् + ते → श्येनायते ।</p>
<ol>
<li>क्यष्  अयम् प्रत्ययः <a href="3.1.13.html">3.1.13</a> इत्यनेन दीयते ।</li>
</ol>
<p>यथा -  लोहित + क्यष् → लोहिताय । अस्य लट्लकारस्य प्रथमपुरुषैकवचनस्य रूपम्  - लोहिताय + शप् + ति →  लोहितायति । </p>
<ol>
<li>णिङ् - अयम् प्रत्ययः <a href="3.1.20.html">3.1.20</a> तथा <a href="3.1.30.html">3.1.30</a> एताभ्याम् सूत्राभ्याम् दीयते ।</li>
</ol>
<p>यथा - कम् + णिङ् → कामि ।   अस्य लट्लकारस्य प्रथमपुरुषैकवचनस्य रूपम्  - कामि + शप् + ते  → कामयते ।       </p>
<ol>
<li>णिच् - अयम् प्रत्ययः <a href="3.1.21.html">3.1.21</a>, <a href="3.1.25.html">3.1.25</a>, <a href="3.1.26.html">3.1.26</a> एतैः सूत्रैः दीयते ।</li>
</ol>
<p>यथा - पठ् + णिच् → पाठि । अस्य लट्लकारस्य प्रथमपुरुषैकवचनस्य रूपम् - पाठि + शप् + ति → पाठयति ।</p>
<ol>
<li>यङ् - अयम् प्रत्ययः <a href="3.1.22.html">3.1.22</a>, <a href="3.1.23.html">3.1.23</a>, <a href="3.1.24.html">3.1.24</a> एतैः सूत्रैः दीयते ।</li>
</ol>
<p>यथा - पच् + यङ् → पापच्य ।   अस्य लट्लकारस्य प्रथमपुरुषैकवचनस्य रूपम् - पापच्य + शप् + ते → पापच्यते ।</p>
<ol>
<li>यक् - अयम् प्रत्ययः <a href="3.1.27.html">3.1.27</a> इत्यनेन दीयते ।</li>
</ol>
<p>यथा - कण्डू + यक् →  कण्डूय । अस्य लट्लकारस्य प्रथमपुरुषैकवचनस्य रूपम् - कण्डूय  + शप् + ते → कण्डूयते ।</p>
<ol>
<li>आय - अयम् प्रत्ययः <a href="3.1.28.html">3.1.28</a> इत्यनेन दीयते ।</li>
</ol>
<p>यथा - धूप् + आय → धूपाय । अस्य लट्लकारस्य प्रथमपुरुषैकवचनस्य रूपम् - धूपाय  + शप् + ति → धूपायति ।   </p>
<ol>
<li>ईयङ् - अयम् प्रत्ययः <a href="3.1.29.html">3.1.29</a> अनेन दीयते ।</li>
</ol>
<p>यथा - ऋत् + अयङ् → ऋतीय ।  अस्य लट्लकारस्य प्रथमपुरुषैकवचनस्य रूपम् - ऋतीय  + शप् + ते → ऋतीयते ।      </p>
<ol>
<li>क्विप् -  &lt;!सर्वप्रातिपदिकेभ्यो क्विब्वा वक्तव्यः!&gt; अनेन वार्तिकेन क्विप्-प्रत्ययः सर्वेभ्यः प्रातिपदिकेभ्यः विकल्पेन भवति । </li>
</ol>
<p>यथा - क्लीब (प्रातिपदिकम्)  + क्विप् → क्लीब (धातुः) । अस्य  अस्य लट्लकारस्य प्रथमपुरुषैकवचनस्य रूपम् - क्लीब + शप् + ते → क्लीबते ।</p>
<p>(स्मर्तव्यम् -  क्विप्-नाम कश्चन भिन्नः कृत्-प्रत्ययः अपि अस्ति, यः सर्वेभ्यः धातुभ्यः भवति । परन्तु तेन प्रातिपदिकस्य निर्माणं भवति । तस्य उपसंख्यानमत्र न क्रियते । )</p>
<p>ज्ञातव्यम्  - </p>
<ol>
<li>
<p>सूत्रपाठे धातुसंज्ञाविधायकमन्यदपि एकम् सूत्रमस्ति - <b>भूवादयो धातवः</b> <a href="1.3.1.html">1.3.1</a> । अनेन सूत्रेण धातुपाठे उपस्थितानाम् शब्दानाम् धातुसंज्ञा विधीयते । वर्तमानसूत्र तु ये शब्दाः धातुपाठे न सन्ति, परन्तु सनादि-प्रत्ययान्ताः सन्ति,  तेषामपि धातुसंज्ञा भवति ।</p>
</li>
<li>
<p>अनेन सूत्रेण निर्मिताः  धातवः 'आतिदेशिकाः धातवाः' नाम्ना ज्ञायन्ते ।</p>
</li>
<li>
<p>सर्वे सनादिप्रत्ययाः सर्वेभ्यः प्रातिपदिकेभ्यः / सर्वेभ्यः धातुभ्यः वा न विधीयन्ते ।   </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p><b>सनाद्यन्ता धातवः</b> - नन्वायप्रत्ययान्तस्य भ्वादिषु पाठाऽभावेन धातुत्वाऽभावात् कथमस्माल्लडादय इत्यत आह —  सनाद्यन्ताः ।गुप्तिज्किद्भ्यः स॑नित्यारभ्यकमेर्णि॑ङित्यन्तैः सूत्रैः सनादिप्रत्ययान्विधाय सूत्रमिदं पठितम् । सन् आदिर्येषां ते सनादयो णिङ्प्रत्ययपर्यन्ताः, ते अन्ते येषां ते सनाद्यन्ता इति विग्रहः । तदाह -सनादयः इति ।सन्क्यच्काम्यच्क्यङ्क्यषोऽथाचारक्विब्णिज्यङौ तथा । यगाय ईयङ् णिङ् चेति द्वादशाऽमी सनादयः॑ इति । सङग्रहः । संज्ञाविधौ प्रत्ययग्रहणे तदन्तग्रहणप्रतिषेधादिह तदन्तग्रहणम् । धातुत्वादिति । आयप्रत्यान्तस्येत्यर्थः । गोपायतीति । शपि 'अतो गणे' इति पररूपम् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनाद्यन्ता धातवः॥ सनादयोऽन्ते येषामिति। अन्तशब्दः समीपवचनः, वैयधिकरण्येऽपि गमकत्वाद्वहुव्रीहिः। अथ वा - वृतावर्थमात्रं दर्शितम्, सूत्रे त्ववयववाचिनोऽन्तशब्दस्य समानाधिकरणस्यैव बहुव्रीहिः। सनादयोऽन्तावयवा येषां समुदायानामित्यनेन तद्गुणसंविज्ञानो बहुव्रीहिरिति दर्शयति। धातुसंज्ञा इति। धातुशब्दोऽत्र स्वरूपपदार्थः, न भूवादिपदार्थकः; तावतीनां संज्ञानां विधाने प्रयोजनाभावात्।'सुप्तिङ्न्तम्'  इत्यत्रान्तग्रहणज्ञापिता संज्ञाविधौ प्रत्ययग्रहणे प्रत्ययग्रहणपरिभाषा न प्रवर्तत इति, ततश्चासत्यन्तग्रहणे तदन्तविधिर्न स्यादित्यत्रान्तग्रहणं कृतम्। एवं स्थिते यद्यपूर्व एवानेन तदन्तविधिः क्रियते, ततो देवदतश्चिकीर्षतीत्यत्र देवदतादेः समुदायस्य संज्ञा प्रसज्येतेति मत्वाह - प्रत्ययग्रहणपरिभाषैवेत्यादि। अपूर्वविधौ गौरवम्, प्रतिप्रसवे तु यत्नस्य लाघवं भवतीति भावः।'भूवादयः'  इत्यस्यानन्तरं सनाद्यान्ताश्चेत्युच्यमाने सनादीनामियतापरिच्छेदो न स्यात्। एवं तर्हि'सङ्न्ताश्च'  इत्युच्यताम्, सङिति प्रत्याहारः सनः सशब्दारभ्या णिङे ङ्कारात्। एवमपि सन्देहस्स्यात्, चङदिष्वपि ङ्कारस्य भावात्। एवं तर्हि'सनाद्यन्ताः'  इत्यस्यानन्तरम्'भूवादयश्च'  इति वक्तव्यम्। स्यादेतत् - एवमुच्यमाने सनाद्यन्तशब्दवद् भूवादिशब्दोऽपि प्रकृतापेक्षः स्याततश्चानुक्रान्तानां गुपादीनामेव स्यादिति? एवमपि भूवादिग्रहणमनर्थकं गुपादयश्चेति वक्तव्यम्। नानर्थकम्; भुवो वादयो भूवादय इत्येवमर्थमेव स्याद्। भूवादिपाठ इदानीं किमर्थः स्याद् ? अन्तर्गणकार्यार्थः, अनुबन्धासञ्जनार्थश्च। येषां तर्हि तदुभयं न संभवति भूरणिप्रभृतीनां तेषां पाठः किमर्थः? अलमतिनिर्बन्धेन॥</p></div>