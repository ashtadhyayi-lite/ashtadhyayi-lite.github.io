<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.31.html"><button class="muted-button">Prev 3.1.31</button></a>
        <a href="3.1.33.html"><button class="muted-button">Next 3.1.33</button></a>
        </nav><h2 class="title">सनाद्यन्ता धातवः</h2><p class="sname"><font color=blue>3-1-32 सनाद्यन्ताः धातवः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">क्यच्</font> <font color="Brown">धातोः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनाद्यन्ताः धातवः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनादिप्रत्ययान्तशब्दाः धातुसंज्ञकाः भवन्ति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>The words ending in a सनादि प्रत्यय are called 'धातु'.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनादिर्येषां ते सनादयः। सनादयोऽन्ते येषं ते सनाद्यन्ताः। सनाद्यन्ताः समुदायाः धातुसंज्ञाः भवन्ति। प्रत्ययग्रहणपरिभाषा एव पदसंज्ञायामन्तवचनेन लिङ्गेन प्रतिषिद्धा सती पुनरिह अन्तवचनेन प्रतिप्रसूयते। चिकीर्षति। पुत्रीयति। पुत्रकाम्यति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनादयः कमेर्णिङन्ताः प्रत्यया अन्ते येषां ते धातुसंज्ञाः स्युः । धातुत्वाल्लडादयः । गोपायति ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनादयः कमेर्णिङन्ताः प्रत्यया अन्ते येषां ते धातुसंज्ञकाः। धातुत्वाल्लडादयः। गोपायति॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>व्याकरणशास्त्रे पाठितासु संज्ञासु अन्यतमा अस्ति <b>धातु:</b> इति संज्ञा । धातुपाठे परिगणितानां प्रायेण 2000 शब्दानां इयं संज्ञा <b>भूवादयो धातवः</b> <a href="1.3.1.html">1.3.1</a> इत्यनेन सूत्रेण दीयते । परन्तु एतान् विहाय संस्कृते अन्ये अपि शब्दाः धातुरूपेण प्रयुक्ताः दृश्यन्ते । यथा, 'असूय', 'सत्याप', 'जुगुप्स' एत्येते भिन्नाः शब्दाः संस्कृते धातुसंज्ञकाः एव सन्ति । <b>एते सर्वे शब्दाः भिन्नेभ्यः धातुभ्यः, प्रातिपदिकेभ्यः च 'सनादिः' इत्याख्यान् प्रत्ययान् योजयित्वा सिद्ध्यन्ति</b> । एतादृशानाम् सर्वेषाम् शब्दानाम् परिगणनम् धातुपाठे नैव सम्भवति, अतः एतेषाम् धातुसंज्ञां विधातुम् पाणिनिना प्रकृतसूत्रम् निर्मितम् अस्ति । <b>ये शब्दाः सनादि-प्रत्ययान्ताः सन्ति, तेषाम् धातुसंज्ञा भवति </b>— इति प्रकृतसूत्रस्य अर्थः । एते एव धातवः <b>आतिदेशिकधातवः</b> नाम्ना अपि ज्ञायन्ते । </p>
<p><b>सनादिप्रत्ययाः</b> — अष्टाध्याय्याम्  <b>गुप्तिज्किद्भ्यः सन्</b> <a href="3.1.5.html">3.1.5</a> इत्यतः <b>कमेर्णिङ्</b> <a href="3.1.30.html">3.1.30</a> इति यावद्भिः सूत्रेः आहत्य द्वादश प्रत्ययाः पाठ्यन्ते । एतेषु प्रत्ययेषु प्रथमः प्रत्ययः <b>सन्</b> इति अस्ति, अतः एतेषां सर्वेषाम् <b>सनादिप्रत्ययाः</b> इति अपि नाम दीयते । एतेभ्यः केचन प्रत्ययाः प्रातिपदिकेभ्यः विधीयन्ते, केचन अन्ये च धातुभ्यः विधीयन्ते । परन्तु एतेषाम् सर्वेषाम् योजनेन नित्यम् <b>सनाद्यन्ता धातवः</b> <a href="3.1.32.html">3.1.32</a> इति प्रकृतसूत्रम् अनुसृत्य धातुनिर्माणम् एव भवति । एतेषाम् द्वादशानाम् प्रत्ययानाम् प्रत्येकम् एकम् उदाहरणम् अधः दीयते । सूत्राणाम् विस्तरः तु तत्तत्स्थले एव द्रष्टव्यः ।</p>
<p><hlb>1. सन्-प्रत्ययः</hlb></p>
<p>सन्-प्रत्ययः <b>गुप्तिज्किद्भ्यः सन्</b> <a href="3.1.5.html">3.1.5</a>, <b>मान्बधदान्शान्भ्यो दीर्घश्चाभ्यासस्य</b> <a href="3.1.6.html">3.1.6</a> तथा च <b>धातोः कर्मणः समानकर्तृकादिच्छायां वा</b> <a href="3.1.7.html">3.1.7</a> इति त्रिभिः सूत्रैः पाठ्यते । अयं प्रत्ययः केवलम् <b>धातुभ्यः</b> एव विधीयते । अस्य योजनेन धातूनाम् एव निर्माणं भवति । यथा —</p>
<p><pr></p>
<p>गुपँ (निन्दायाम्, भ्वादिः, &lt;{1.1125}&gt;)</p>
<p>→ गुप् + सन् [<b>गुप्तिज्किद्भ्यः सन्</b> <a href="3.1.5.html">3.1.5</a> इति स्वार्थे सन्-प्रत्ययः]</p>
<p>→ गुप् गुप् + स [<b>सन्यङोः</b> <a href="6.1.9.html">6.1.9</a> इति द्वित्वम्]</p>
<p>→ गु गुप् + स [<b>हलादिः शेषः</b> <a href="7.4.60.html">7.4.60</a> इति अभ्यासस्य हलादिः शिष्यते ।]</p>
<p>→ जुगुप्स [<b>कुहोश्चुः</b> <a href="7.4.62.html">7.4.62</a> इति अभ्यासस्य चुत्वम् । <b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>जुगुप्स</qt> इति सन्-प्रत्ययान्तः धातुः सिद्ध्यति ।</p>
<p></pr></p>
<p><hlb>2. क्यच्-प्रत्ययः</hlb></p>
<p><b>सुप आत्मनः क्यच्</b> <a href="3.1.8.html">3.1.8</a>, <b>उपमानादाचारे</b> <a href="3.1.10.html">3.1.10</a> तथा च <b>नमोवरिवश्चित्रङः क्यच्</b> <a href="3.1.19.html">3.1.19</a> इत्येतैः त्रिभिः सूत्रैः क्यच्-प्रत्ययः विधीयते । अयं प्रत्ययः केवलम् <b>प्रातिपदिकेभ्यः</b> एव विधीयते । अस्य योजनेन धातूनाम् निर्माणं भवति । यथा —</p>
<p><pr></p>
<p>आत्मनः पुत्रम् इच्छति</p>
<p>= पुत्र + क्यच् [<b>सुप आत्मनः क्यच्</b> <a href="3.1.8.html">3.1.8</a> इति क्यच्]</p>
<p>→ पुत्री + य [<b>क्यचि च</b> <a href="7.4.33.html">7.4.33</a> इति ईकारादेशः]</p>
<p>→ पुत्रीय [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>पुत्रीय</qt> इति क्यच्-प्रत्ययान्तः धातुः सिद्ध्यति ।</p>
<p></pr></p>
<p><hlb>3. काम्यच्-प्रत्ययः</hlb></p>
<p><b>काम्यच्च</b> <a href="3.1.9.html">3.1.9</a> इति सूत्रेण काम्यच्-प्रत्ययः विधीयते । अयं प्रत्ययः केवलम् <b>प्रातिपदिकेभ्यः</b> एव विधीयते । अस्य योजनेन धातूनाम् निर्माणं भवति । यथा —</p>
<p><pr></p>
<p>आत्मनः पुत्रम् इच्छति</p>
<p>= पुत्र + काम्यच् [<b>काम्यच्च</b> <a href="3.1.9.html">3.1.9</a> इति काम्यच्]</p>
<p>→ पुत्रकाम्य [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p>→ पुत्रीय</p>
<p></br></p>
<p>अनेन प्रकारेण <qt>पुत्रकाम्य</qt> इति काम्यच्-प्रत्ययान्तः धातुः सिद्ध्यति ।</p>
<p></pr></p>
<p><hlb>4. क्यङ्-प्रत्ययः</hlb></p>
<p><b>कर्तुः क्यङ् सलोपश्च</b> <a href="3.1.11.html">3.1.11</a>,  <b>भृशादिभ्यो भुव्यच्वेर्लोपश्च हलः</b> <a href="3.1.12.html">3.1.12</a>, <b>कष्टाय क्रमणे</b> <a href="3.1.14.html">3.1.14</a>, <b>कर्मणो रोमन्थतपोभ्यां वर्तिचरोः</b> <a href="3.1.15.html">3.1.15</a>, <b>बाष्पोष्मभ्यामुद्वमने</b> <a href="3.1.16.html">3.1.16</a>, <b>शब्दवैरकलहाभ्रकण्वमेघेभ्यः करणे</b> <a href="3.1.17.html">3.1.17</a> तथा च <b>सुखादिभ्यः कर्तृवेदनायाम्</b> <a href="3.1.18.html">3.1.18</a> इत्येतैः सूत्रैः विधीयते । अयं प्रत्ययः केवलम् <b>प्रातिपदिकेभ्यः</b> एव विधीयते । अस्य योजनेन धातूनाम् निर्माणं भवति । उदाहरणम् एतादृशम् —</p>
<p><pr></p>
<p>श्येनः इव आचरति</p>
<p>→ श्येन + क्यङ् [<b>कर्तुः क्यङ् सलोपश्च</b> <a href="3.1.11.html">3.1.11</a> इति क्यङ्]</p>
<p>→ श्येना + य [<b>अकृत्सार्वधातुकयोर्दीर्घः</b> <a href="7.4.25.html">7.4.25</a> इति दीर्घः]</p>
<p>→ श्येनाय [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>श्येनाय</qt> इति क्यङ्-प्रत्ययान्तः धातुः सिद्ध्यति ।</p>
<p></pr></p>
<p><hlb>5. क्यष्-प्रत्ययः</hlb></p>
<p><b>लोहितादिडाज्भ्यः क्यष्</b> <a href="3.1.13.html">3.1.13</a> इत्यनेन विहितः क्यष्-प्रत्ययः विशिष्टेभ्यः <b>प्रातिपदिकेभ्यः</b> एव विधीयते ।  अस्य प्रयोगेण धातूनाम् निर्माणं भवति । उदाहरणम् एतादृशम् —</p>
<p><pr></p>
<p>लोहितः भवति</p>
<p>→ लोहित + क्यष् [<b>लोहितादिडाज्भ्यः क्यष्</b> <a href="3.1.13.html">3.1.13</a> इति क्यष्]</p>
<p>→ लोहिता + य [<b>अकृत्सार्वधातुकयोर्दीर्घः</b> <a href="7.4.25.html">7.4.25</a> इति दीर्घः]</p>
<p>→ लोहिताय [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>लोहिताय</qt> इति क्यष्-प्रत्ययान्तः धातुः सिद्ध्यति ।</p>
<p></pr></p>
<p><hlb>6. णिङ्-प्रत्ययः</hlb></p>
<p><b>पुच्छभाण्डचीवराण्णिङ्</b> <a href="3.1.20.html">3.1.20</a> इत्यनेन त्रिभ्यः <b>प्रातिपदिकेभ्यः</b> णिङ्-प्रत्ययः भवति । <b>कमेर्णिङ्</b> <a href="3.1.30.html">3.1.30</a> इत्यनेन <qt>कम्</qt> इति <b>धातोः</b> अपि स्वार्थे णिङ्-प्रत्ययः विधीयते । अस्य योजनेन नित्यम् धातूनाम् एव निर्माणं भवति । उदाहरणम् एतादृशम् —</p>
<p><pr></p>
<p>भाण्डानि समाचिनोति (राशीकरोति / एकत्रीकरोति इत्यर्थः)</p>
<p>→ भाण्ड + णिङ् [<b>पुच्छभाण्डचीवराण्णिङ्</b> <a href="3.1.20.html">3.1.20</a> इति णिङ्-प्रत्ययः]</p>
<p>→ भाण्ड + इ [णकारङकारयोः इत्संज्ञा, लोपः]</p>
<p>→ भाण्ड् + इ [<b>णेरनिटि</b> <a href="6.4.51.html">6.4.51</a> इति अकारलोपः]</p>
<p>→ भाण्डि [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>भाण्डि</qt> इति णिङ्-प्रत्ययान्तः धातुः सिद्ध्यति ।</p>
<p></pr></p>
<p><hlb>7. णिच्-प्रत्ययः</hlb></p>
<p><b>मुण्डमिश्रश्लक्ष्णलवणव्रतवस्त्रहलकलकृततूस्तेभ्यो णिच्</b> <a href="3.1.21.html">3.1.21</a>, <b>सत्यापपाशरूपवीणातूलश्लोकसेनालोमत्वचवर्मवर्णचूर्णचुरादिभ्यो णिच्</b> <a href="3.1.25.html">3.1.25</a>, <b>हेतुमति च</b> <a href="3.1.26.html">3.1.26</a> इत्येतैः त्रिभिः सूत्रैः, तथा च &lt;!प्रातिपदिकात् धात्वर्थे बहुलमिष्ठवच्च!&gt; इत्येतेन वार्त्तिकेन प्रायेण सर्वेभ्यः <b>धातुभ्यः, प्रातिपदिकेभ्यः च</b> णिच्-प्रत्ययः भवति ।  अस्य योजनेन नित्यम् धातूनाम् एव निर्माणं भवति । उदाहरणम् एतादृशम् —</p>
<p><pr></p>
<p>पठँ (व्यक्तायां वाचि, भ्वादिः, &lt;{1.381}&gt;)</p>
<p>→ पठ् + णिच् [<b>हेतुमति च</b> <a href="3.1.26.html">3.1.26</a> इति णिच्]</p>
<p>→ पठ् + इ [णकारचकारयोः इत्संज्ञा, लोपः]</p>
<p>→ पाठ् + इ [<b>अत इञ्</b> <a href="4.1.95.html">4.1.95</a> इति उपधावृद्धिः]</p>
<p>→ पाठि [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>पाठि</qt> इति णिच्-प्रत्ययान्तः धातुः सिद्ध्यति ।</p>
<p></pr></p>
<p><hlb>8. यङ्-प्रत्ययः</hlb></p>
<p><b>धातोरेकाचो हलादेः क्रियासमभिहारे यङ्</b> <a href="3.1.22.html">3.1.22</a>, <b>नित्यं कौटिल्ये गतौ</b> <a href="3.1.23.html">3.1.23</a>, तथा च <b>लुपसदचरजपजभदहदशगॄभ्यो भावगर्हायाम्</b> <a href="3.1.24.html">3.1.24</a> इत्येतैः त्रिभिः सूत्रैः भिन्नेभ्यः <b>धातुभ्यः</b> यङ्-प्रत्ययः भवति ।  अस्य योजनेन नित्यम् धातूनाम् एव निर्माणं भवति । उदाहरणम् एतादृशम् —</p>
<p><pr></p>
<p>पुनः पुनः पचति </p>
<p>→ पच् + यङ् [<b>धातोरेकाचो हलादेः क्रियासमभिहारे यङ्</b> <a href="3.1.22.html">3.1.22</a> इति यङ्]</p>
<p>→ पच् पच् + य [<b>सन्यङोः</b> <a href="6.1.9.html">6.1.9</a> इति द्वित्वम्]</p>
<p>→ प पच् + य [<b>हलादिः शेषः</b> <a href="7.4.60.html">7.4.60</a> इति अभ्यासस्य हलादिः शिष्यते]</p>
<p>→ पा पच् + य [<b>दीर्घोऽकितः</b> <a href="7.4.83.html">7.4.83</a> इति अभ्यासस्य दीर्घः]</p>
<p>→ पापच्य [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>पापच्य</qt> इति यङ्-प्रत्ययान्तः धातुः सिद्ध्यति ।</p>
<p></pr></p>
<p><hlb>9. यक्-प्रत्ययः</hlb></p>
<p><b>कण्ड्वादिभ्यो यक्</b> <a href="3.1.27.html">3.1.27</a> इति सूत्रेण विशिष्टेभ्यः <b>धातुभ्यः</b> यङ्-प्रत्ययः भवति ।  अस्य योजनेन नित्यम् धातूनाम् एव निर्माणं भवति । उदाहरणम् एतादृशम् —</p>
<p><pr></p>
<p>कण्डूञ् (गात्रविघर्षणे, कण्ड्वादिगणस्य धातुः, धातुपाठे नैव विद्यते ।)</p>
<p>→ कण्डू + यक् [<b>कण्ड्वादिभ्यो यक्</b> <a href="3.1.27.html">3.1.27</a> इति स्वार्थे यक्]</p>
<p>→ कण्डूय [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>कण्डूय</qt> इति यक्-प्रत्ययान्तः धातुः सिद्ध्यति ।</p>
<p></pr></p>
<p><note><b>सार्वधातुके यक्</b> <a href="3.1.67.html">3.1.67</a> इत्यनेन विहितः यक्  इति विकरणप्रत्ययः भिन्नः अस्ति ।</note></p>
<p><hlb>10. आय-प्रत्ययः</hlb></p>
<p><b>गुपूधूपविच्छिपणिपनिभ्य आयः</b> <a href="3.1.28.html">3.1.28</a> इति सूत्रेण विशिष्टेभ्यः <b>धातुभ्यः</b> स्वार्थे आय-प्रत्ययः भवति ।  अस्य योजनेन नूतनधातूनाम् निर्माणं भवति । उदाहरणम् एतादृशम् —</p>
<p><pr></p>
<p>गुपूँ (रक्षणे, भ्वादिः, &lt;{1.461}&gt;)</p>
<p>→ गुप् + आय [<b>गुपूधूपविच्छिपणिपनिभ्य आयः</b> <a href="3.1.28.html">3.1.28</a>]</p>
<p>→ गोप् + आय [<b>सार्वधातुकार्धधातुकयोः</b> <a href="7.3.84.html">7.3.84</a> इति गुणः]</p>
<p>→ गोपाय [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>गोपाय</qt> इति आय-प्रत्ययान्तः धातुः सिद्ध्यति ।</p>
<p></pr></p>
<p><hlb>11. ईयङ्-प्रत्ययः</hlb></p>
<p><b>ऋतेरीयङ्</b> <a href="3.1.29.html">3.1.29</a> इति सूत्रेण <qt>ऋत्</qt> इति <b>धातोः</b> स्वार्थे ईयङ्-प्रत्ययः भवति ।  अस्य योजनेन नूतनधातोः निर्माणं भवति । प्रक्रिया एतादृशी —</p>
<p><pr></p>
<p>ऋति (जुगुप्सायां कृपायां च । &lt;{1.1166}&gt; इत्यत्र निर्दिष्टः अयं धातुः वस्तुतः सौत्रः अस्ति, यतः पाणिनेः मूलधातुपाठे अयं न दृश्यते ।)</p>
<p>→ ऋत् + ईयङ् [<b>ऋतेरीयङ्</b> <a href="3.1.29.html">3.1.29</a> इति ईयङ्-प्रत्ययः]</p>
<p>→ ऋतीय [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>ऋतीय</qt> इति ईयङ्-प्रत्ययान्तः धातुः सिद्ध्यति ।</p>
<p></pr></p>
<p><hlb>12. क्विप्-प्रत्ययः</hlb></p>
<p>&lt;!सर्वप्रातिपदिकेभ्यो क्विब्वा वक्तव्यः!&gt; इति वार्तिकेन क्विप्-प्रत्ययः सर्वेभ्यः <b>प्रातिपदिकेभ्यः</b> विधीयते । अस्य योजनेन नित्यम् धातूनाम् एव निर्माणं भवति । उदाहरणम् इत्थम् —</p>
<p><pr></p>
<p>क्लीबः इव आचरति</p>
<p>→ क्लीब + क्विप्</p>
<p>→ क्लीब + व् [ककारपकारयोः इत्संज्ञा, लोपः । वकारोत्तरः अकारः उच्चारणार्थः, तस्य अपि लोपः भवति ।]</p>
<p>→ क्लीब [<b>वेरपृक्तस्य</b> <a href="6.1.67.html">6.1.67</a> इति अपृक्त-वकारस्य लोपः ।<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></br></p>
<p>अनेन प्रकारेण <qt>क्लीब</qt> इति क्विप्-प्रत्ययान्तः धातुः सिद्ध्यति ।</p>
<p></pr></p>
<p><note>कृदधिकारे भिन्नैः सूत्रैः <qt>क्विप्</qt> इति कश्चन कृत्प्रत्ययः अपि पाठ्यते । परन्तु सः केवलम् धातुभ्यः विधीयते, तस्य योजननेन च प्रातिपदिकानाम् निर्माणं भवति । सः प्रत्ययः अत्र निर्दिष्टात् सनादिसंज्ञक-क्विप्-प्रत्ययात् सम्पूर्णरूपेण भिन्नः अस्ति ।</note></p>
<p><title>सूत्रे अन्तग्रहणस्य प्रयोजनम्</title></p>
<p>यदि अस्मिन् सूत्रे <qt>अन्त</qt>शब्दः न स्यात्, तर्हि <qt>सनाद्यः धातवः</qt> इत्यनेन केवलम् सनादिप्रत्ययानाम् एव धातुसंज्ञा अभविष्यत्, न हि तदन्तानाम्  । परन्तु अत्र सनादिप्रत्ययान्तानाम् धातुसंज्ञा इष्यते, न हि केवलप्रत्ययानाम् । अतएव अस्मिन् सूत्रे <qt>अन्त</qt>-शब्दस्य ग्रहणं कृतम् अस्ति । अस्मिन्नेव सन्दर्भे &lt;ऽसंज्ञाविधौ प्रत्ययग्रहणे तदन्तविधेः प्रतिषेधःऽ&gt; इति काचित् परिभाषा अपि परिभाषेन्दुशेखरे पाठ्यते । प्रत्ययस्य निर्देशं कृत्वा संज्ञायाः विधानं यत्र क्रियते तत्र <qt>अन्त</qt>शब्दः नास्ति चेत् सा संज्ञा प्रत्ययस्यैव भवति, न हि तदन्तस्य — इति अस्याः परिभाषायाः आशयः । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p><b>सनाद्यन्ता धातवः</b> - नन्वायप्रत्ययान्तस्य भ्वादिषु पाठाऽभावेन धातुत्वाऽभावात् कथमस्माल्लडादय इत्यत आह —  सनाद्यन्ताः ।गुप्तिज्किद्भ्यः स॑नित्यारभ्यकमेर्णि॑ङित्यन्तैः सूत्रैः सनादिप्रत्ययान्विधाय सूत्रमिदं पठितम् । सन् आदिर्येषां ते सनादयो णिङ्प्रत्ययपर्यन्ताः, ते अन्ते येषां ते सनाद्यन्ता इति विग्रहः । तदाह -सनादयः इति ।सन्क्यच्काम्यच्क्यङ्क्यषोऽथाचारक्विब्णिज्यङौ तथा । यगाय ईयङ् णिङ् चेति द्वादशाऽमी सनादयः॑ इति । सङग्रहः । संज्ञाविधौ प्रत्ययग्रहणे तदन्तग्रहणप्रतिषेधादिह तदन्तग्रहणम् । धातुत्वादिति । आयप्रत्यान्तस्येत्यर्थः । गोपायतीति । शपि 'अतो गणे' इति पररूपम् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 3.1.32
sutra: सनाद्यन्ता धातवः</p>
<hr />
<p>सनाद्यन्ता धातवः॥ सनादयोऽन्ते येषामिति। अन्तशब्दः समीपवचनः, वैयधिकरण्येऽपि गमकत्वाद्वहुव्रीहिः। अथ वा - वृतावर्थमात्रं दर्शितम्, सूत्रे त्ववयववाचिनोऽन्तशब्दस्य समानाधिकरणस्यैव बहुव्रीहिः। सनादयोऽन्तावयवा येषां समुदायानामित्यनेन तद्गुणसंविज्ञानो बहुव्रीहिरिति दर्शयति। धातुसंज्ञा इति। धातुशब्दोऽत्र स्वरूपपदार्थः, न भूवादिपदार्थकः; तावतीनां संज्ञानां विधाने प्रयोजनाभावात्।'सुप्तिङ्न्तम्'  इत्यत्रान्तग्रहणज्ञापिता संज्ञाविधौ प्रत्ययग्रहणे प्रत्ययग्रहणपरिभाषा न प्रवर्तत इति, ततश्चासत्यन्तग्रहणे तदन्तविधिर्न स्यादित्यत्रान्तग्रहणं कृतम्। एवं स्थिते यद्यपूर्व एवानेन तदन्तविधिः क्रियते, ततो देवदतश्चिकीर्षतीत्यत्र देवदतादेः समुदायस्य संज्ञा प्रसज्येतेति मत्वाह - प्रत्ययग्रहणपरिभाषैवेत्यादि। अपूर्वविधौ गौरवम्, प्रतिप्रसवे तु यत्नस्य लाघवं भवतीति भावः।'भूवादयः'  इत्यस्यानन्तरं सनाद्यान्ताश्चेत्युच्यमाने सनादीनामियतापरिच्छेदो न स्यात्। एवं तर्हि'सङ्न्ताश्च'  इत्युच्यताम्, सङिति प्रत्याहारः सनः सशब्दारभ्या णिङे ङ्कारात्। एवमपि सन्देहस्स्यात्, चङदिष्वपि ङ्कारस्य भावात्। एवं तर्हि'सनाद्यन्ताः'  इत्यस्यानन्तरम्'भूवादयश्च'  इति वक्तव्यम्। स्यादेतत् - एवमुच्यमाने सनाद्यन्तशब्दवद् भूवादिशब्दोऽपि प्रकृतापेक्षः स्याततश्चानुक्रान्तानां गुपादीनामेव स्यादिति? एवमपि भूवादिग्रहणमनर्थकं गुपादयश्चेति वक्तव्यम्। नानर्थकम्; भुवो वादयो भूवादय इत्येवमर्थमेव स्याद्। भूवादिपाठ इदानीं किमर्थः स्याद् ? अन्तर्गणकार्यार्थः, अनुबन्धासञ्जनार्थश्च। येषां तर्हि तदुभयं न संभवति भूरणिप्रभृतीनां तेषां पाठः किमर्थः? अलमतिनिर्बन्धेन॥</p></div>