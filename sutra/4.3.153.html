<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.152.html">
            <button class="muted-button">Prev 4.3.152</button>
        </a>
        <a href="4.3.154.html">
            <button class="muted-button">Next 4.3.154</button>
        </a>
        </nav><h2>Kashika</h2>
<hr />
<p>index: 4.3.153
sutra: जातरूपेभ्यः परिमाणे</p>
<hr />
<p>जातरूपं सुवर्णम्। बहुवचननिर्देशात् तद्वाचिनः सर्वे गृह्यन्ते। जातरूपवाचिभ्यः प्रातिपदिकेभ्यः अण् प्रत्ययो भवति परिमाणे विकारे। मयडादीनमपवादः। हाटको निष्कः। हाटकं कार्षापणम्। जातरूपम्। तापनीयम्। परिमाणे इति किम्? यष्टिरियं हाटकमयी।</p>
<h2>Siddhanta Kaumudi</h2>
<hr />
<p>index: 4.3.153
sutra: जातरूपेभ्यः परिमाणे</p>
<hr />
<p>अण् । बहुवचनात्पर्यायग्रहणम् । हाटकः तापनीयः सौवर्णो वा निष्कः । परिमाणे किम् । हाटकमयी यष्टिः ॥</p>
<h2>Balamanorama</h2>
<hr />
<p>index: 4.3.153
sutra: जातरूपेभ्यः परिमाणे</p>
<hr />
<p><em>जातरूपेभ्यः परिमाणे</em> - जातरूपेभ्यः । अणिति । शेषपूरणम् । जातरूपं-सुवर्णं, तद्वाचिभ्योऽण् स्यात्परिमाणे विकारे गम्ये इत्यर्थः । ननु जातरूपशब्दस्यैव कुतो न ग्रहणमित्यत आह — बहुवचनादिति । हाटक इत्यादि । हाटकस्य तपनीयस्य सुवर्णस्य वा निष्कपरिमाणको विकार इत्यर्थः । तापनीय इति ।नित्यं वृद्धशरादिभ्यः॑ इति मयटोऽपवादः । इतरत्र तुअनुदात्तादेश्चे॑त्यञोऽपवादः ।गुञ्जाः पञ्चाद्यमाषकः । ते षोडशाऽक्षः॑ इत्यमरः । सुवर्णविस्तौ हेम्नोऽक्षे॑ इति च । </p>
<h2>Padamanjari</h2>
<hr />
<p>index: 4.3.153
sutra: जातरूपेभ्यः परिमाणे</p>
<hr />
<p>मयडादीनामपवाद इति । आदिशब्देनाञो ग्रहणम्, बहुवचनं तु पूर्ववत् । तत्र वृद्धेभ्यो हाटकादिभ्यो मयटोऽपवादः, तपनीयादिभ्योनुदातादिभ्योऽञः ॥</p></div>