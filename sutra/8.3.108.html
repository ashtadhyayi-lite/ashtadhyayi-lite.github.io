<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.3.107.html">
            <button class="muted-button">Prev 8.3.107</button>
        </a>
        <a href="8.3.109.html">
            <button class="muted-button">Next 8.3.109</button>
        </a>
        </nav><h2>Kashika</h2>
<hr />
<p>index: 8.3.108
sutra: सनोतेरनः</p>
<hr />
<p>सनोतेः अनकारान्तस्य सकारस्य मूर्धन्यादेशो भवति। गोषाः। नृषाः। अनः इति किम्? गोसनिं वाचमुदेयम् पूर्वपदातित्येव सिद्धे नियमार्थम् इदम्। अत्र केचित् सवनादिपाठाद् गोसनिर्नियमस्य फलं न भवतीति सिसानयिषतीति प्रयुदाहरन्ति। सिसनिषतेः अप्रत्ययः। सिसनीः इत्यपरे।</p>
<h2>Siddhanta Kaumudi</h2>
<hr />
<p>index: 8.3.108
sutra: सनोतेरनः</p>
<hr />
<p>गोषा इन्दो नृषा असि (गो॒षा इ॑न्दो नृ॒षा अ॑सि) । अनः किम् । गोसनिः ।</p>
<h2>Padamanjari</h2>
<hr />
<p>index: 8.3.108
sutra: सनोतेरनः</p>
<hr />
<p>विस्रंसिकाया इति । रोगाख्यायाम्ऽ इति ण्वुल् । विस्रब्धमिति ।'सृम्भु विश्वासे'  क्तः,'यस्य विभाषा'  इतीट्प्रतिषेधः, ठनिदिताम्ऽ इति नलोपः । विसृप इति ।'सृपितृदोः कसुन्'  । सवनेसवन इत्यादौ वीप्सायां द्विर्वचनम् । किंस इत्यत्र ठयोगवाहानामट्सुणत्वं शर्षु जश्भावषत्वेऽ इति वचनाच्छर्व्यवाये इति षत्वप्रसङ्गः । यथा तु शषूपदेशो न कर्तव्यस्तथा'हयवरट्'  इत्यत्रोक्तम् । अश्वसनिग्रहणमनर्थकमनिणन्तत्वात् ? अत आह - अश्वसनिग्रहणमिति । ज्ञापनस्य प्रयोजनमाह - जलाषाहमिति ॥</p></div>