<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.47.html">
            <button class="muted-button">Prev 5.1.47</button>
        </a>
        <a href="5.1.49.html">
            <button class="muted-button">Next 5.1.49</button>
        </a>
        </nav><h2>Kashika</h2>
<hr />
<p>index: 5.1.48
sutra: पूरणार्धाट्ठन्</p>
<hr />
<p>पूरणवाचिनः शब्दातर्धशब्दाच् च ठन् प्रत्ययो भवति <em>तदस्मिन् वृद्ध्याय. लाभशुल्कौपदा दीयते</em> [[5.1.47]] इत्येतस्मिन्नर्थे। यथायथं ठक्टिठनोरपवादः। द्वितीयो वृद्ध्यादिरस्मिन् दीयते द्वितीयिकः। तृतीयिकः। पञ्चमिकः। सप्तमिकः। अर्धिकः। अर्धशब्दो रुपकार्धस्य रूढिः।</p>
<h2>Siddhanta Kaumudi</h2>
<hr />
<p>index: 5.1.48
sutra: पूरणार्धाट्ठन्</p>
<hr />
<p>यथाक्रम ठक्टिठनोरपवादः । द्वितीयो वृद्ध्यादिरस्मिन्दीयते द्वितीयिकः । तृतीयकः । अर्धिकः । अर्धशब्दो रूपकस्यार्धे रूढः ॥</p>
<h2>Balamanorama</h2>
<hr />
<p>index: 5.1.48
sutra: पूरणार्धाट्ठन्</p>
<hr />
<p><em>पूरणार्धाट्ठन्</em> - पूरणार्धाट्ठन् । तदस्मिन् वृद्ध्यादि दीयत इत्यर्थे पूरणप्रत्ययान्तादर्धशब्दाच्च प्रथमान्ताट्ठन् स्यादित्यर्थः । द्वितीयिक तृतीयिकः इति ।आर्हा॑दिति ठकोऽपवादष्ठन् । अर्धिक इति । अर्धमस्मिन् वृद्ध्यादि दीयते इत्यर्थः ।अर्धाच्चेति वक्तव्य॑मिति टिठनोऽपवादष्ठन् । टिठनि सति तु स्त्रियां ङीप् स्यात् । अर्धिकेति तु टाबेवेष्यते । रूपकस्येति । रूप्यस्य कार्षापणस्येत्यर्थः । रूढ इति । अन्यथा अर्धशब्दस्य रूप्यकसापेक्षत्वादसामर्थ्यं स्यादिति भावः । रूप्यकस्यार्धे रूढ इत्यत्र प्रमाणं मृग्यम् । असामर्थ्यं तु नित्यसापेक्षत्वाद्वारयितुं शक्यमित्याहुः ।</p></div>