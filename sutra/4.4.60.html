<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.59.html"><button class="muted-button">Prev 4.4.59</button></a>
        <a href="4.4.61.html"><button class="muted-button">Next 4.4.61</button></a>
        </nav><h2 class="dev">अस्तिनास्तिदिष्टं मतिः</h2><p class="sname"><font color=blue>4-4-60 अस्तिनास्तिदिष्टं मतिः?</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">ष्ठक्</font> <font color="RoyalBlue">तत् अस्य</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 4.4.60
sutra: अस्तिनास्तिदिष्टं मतिः</p>
<hr />
<p>'तद् अस्य मतिः' (इति)  समर्थानाम् प्रथमात् अस्ति-नास्ति-दिष्ट-प्रातिपदिकात् परः ठक् प्रत्ययः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 4.4.60
sutra: अस्तिनास्तिदिष्टं मतिः</p>
<hr />
<p>'अस्य मतिः' अस्मिन् अर्थे 'अस्ति'शब्दात्, 'नास्ति'शब्दात् तथा 'दिष्ट'शब्दात् ठक् प्रत्ययः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 4.4.60
sutra: अस्तिनास्तिदिष्टं मतिः</p>
<hr />
<p>'तद् अस्य मतिः (= विचारः / चिन्तनम् / बुद्धिः)' अस्मिन् अर्थे 'अस्ति'शब्दात्, 'नास्ति'शब्दात् तथा 'दिष्ट'शब्दात् ठक् प्रत्ययः विधीयते । यथा - </p>
<ol>
<li>
<p>'अस्ति' इति अस्य मतिः सः = अस्ति + ठक् → आस्तिक । 'परलोकः / ईश्वरः अस्ति' इति यस्य चिन्तनम्, सः आस्तिकः ।</p>
</li>
<li>
<p>'नास्ति' इति यस्य मतिः सः = नास्ति + ठक् → नास्तिक । 'परलोकः / ईश्वरः नास्ति' इति यस्य चिन्तनम्, सः नास्तिकः ।</p>
</li>
<li>
<p>'दिष्टम्' (=प्रमाणमनुसृत्य) इति यस्य मतिः सः = दिष्ट + ठक् → दैष्टिकः । 'प्रमाणं लभ्यते चेत् परलोकः / ईश्वरः  अस्ति' इति यस्य चिन्तनम्, सः दैष्टिकः ।</p>
</li>
</ol>
<p>ज्ञातव्यम् - </p>
<ol>
<li>
<p>अस्मिन् सूत्रे प्रयुक्तौ 'अस्ति' तथा 'नास्ति' एतौ शब्दौ निपातौ (= अव्ययौ) स्तः । <b>स्वरादिनिपातमव्ययम्</b> <a href="1.1.37.html">1.1.37</a> अस्मिन् सूत्रे निर्दिष्टः यः स्वरादिगणः, तस्मिन् एतौ शब्दौ स्वीक्रियेते । तथा च, तिङ्गन्तौ यौ 'अस्ति / नास्ति' शब्दौ, ताभ्यामपि वर्तमानसूत्रे निर्देशसामर्थ्यात् प्रत्ययः भवितुमर्हति एव । </p>
</li>
<li>
<p>यद्यपि अस्मिन् सूत्रे केवलम् 'अस्ति' / 'नास्ति' इति निर्देशः कृतः अस्ति, तथापि अस्य सूत्रस्य प्रयोजनम् परलोकस्य / ईश्वरस्य अस्तित्वस्य विषये एव क्रियते । अस्मिन् विषये न्यासकारः वदति - ' न च मतिसत्तामात्रे प्रत्यय इष्यते, किं तर्हि, परलोकोऽस्तीति यस्य मतिः स आस्तिकः' । </p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 4.4.60
sutra: अस्तिनास्तिदिष्टं मतिः</p>
<hr />
<p>तदस्य इत्येव। तदिति प्रथमासमर्थेभ्यः अस्ति नास्ति दिष्ट इत्येतेभ्यः शब्देभ्यः अस्य इति षष्ठ्यर्थे ठक् प्रत्ययो भवति यत् तत् प्रथमासमर्थं मतिश्चेत् तद् भवति। अस्ति मतिः अस्य आस्तिकः। नास्ति मतिः अस्य नास्तिकः। दैष्टिकः। न च मतिसत्तामात्रे प्रत्यय इष्यते, किं तर्हि, परलोकोऽस्तीति यस्य मतिः स आस्तिकः। तद्विपरीतो नास्तिकः। प्रमाणानुपातिनी यस्य मतिः स दैष्टिकः। तदेतदभिधानशक्तिस्वभावाल् लभ्यते। अस्तिनास्तिशब्दौ निपातौ, वचनसामर्थ्याद् वा आख्याताद् वाक्याच् च प्रत्ययः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 4.4.60
sutra: अस्तिनास्तिदिष्टं मतिः</p>
<hr />
<p>तदस्येत्येव । अस्तिपरलोक इत्येवं मतिर्यस्य स आस्तिकः । नास्तीति मतिर्यस्य न नास्तिकः । दिष्टमिति मतिर्यस्य स दैष्टिकः ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 4.4.60
sutra: अस्तिनास्तिदिष्टं मतिः</p>
<hr />
<p><b>अस्तिनास्तिदिष्टं मतिः</b> - अस्ति नास्ति । तदस्येत्येवेति । अस्तीति मतिरस्यास्ति, नास्तीति मतिरस्यास्ति, दिष्टमिति मतिरस्यास्तीत्यर्थेषु क्रमेण अस्तीत्यस्मान्नास्तीत्यस्माद्दिष्टमित्यस्माच्च प्रथमान्ताट्ठगित्यर्थः । अस्तिनास्तिशब्दौ निपातौ । यद्वा वचनादेव आख्यातात्प्रत्ययः ।दैवं दिष्ट॑मित्यमरः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 4.4.60
sutra: अस्तिनास्तिदिष्टं मतिः</p>
<hr />
<p>यद्यस्ति मतिर्यस्य स आस्तिकः, चोरेऽपि प्राप्नोति, तस्यापि मतिसद्भावात् ? तत्राह - न चेति । तद्विपरीत इति । परलोको नास्तीति मतिर्यस्य तन्नास्तिकःउ लौकायतिकः, न त्वचेतनः पदार्थः, मत्यभावमात्रे प्रत्ययस्यानिष्टत्वात् । दिष्टमु दैवम्, तद्विषया मतिर्यस्य स दैष्टिकः, वृतावपि प्रमाणानुपातिनी मतिर्यस्येति दैववित्, प्रमीयते तेभ्यो दैवमिति । प्रमाणशब्देनेतिहासपुराणादिविवक्षितम् । अस्तिनास्तिशब्दौ निपाताविति । तेन प्रातिपदिकाधिकारो न बाध्यते इति भावः । वचनसामर्थ्याच्चेत्यभ्युपगम्यवादः ॥</p></div>