<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.2.120.html"><button class="muted-button">Prev 5.2.120</button></a>
        <a href="5.2.122.html"><button class="muted-button">Next 5.2.122</button></a>
        </nav><h2 class="dev">अस्मायामेधास्रजो विनिः</h2><p class="sname"><font color=blue>5-2-121 अस्मायामेधास्रजः विनिः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">तत् अस्य अस्ति अस्मिन् इति मतुप्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>'तत् अस्य, अस्मिन् अस्तीति' (इति) अस्-माया-मेधा-स्रजः विनिः, मतुँप् अन्यतरस्याम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>'अस्य अस्ति' तथा 'अस्मिन् अस्ति' एतयोः अर्थयोः असन्तेभ्यः प्रातिपदिकेभ्यः, तथा 'माया', 'मेधा' तथा 'स्रज्' एतेभ्यः शब्देभ्यः प्रथमासमर्थेभ्यः 'विनि' तथा 'मतुप्' प्रत्ययौ भवतः । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>असन्तात् प्रातिपदिकात्, माया मेधा स्रजित्येतेभ्यश्च विनिः प्रत्ययो भवति मत्वर्थे। मतुप् सर्वत्र समुच्चीयते एव। असन्तात् तावत् यशस्वी, पयस्वी। मायावी। मेधावी। स्रग्वी। मायाशब्दाद् व्रीह्यादिषु पाठातिनिठनौ अपि भवतः। मायी, मायिकः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>यशस्वी । यशस्वान् । मायावी । मायावान् । व्रीह्यादिपाठादिनिठनौ । मायी । मायिकः । क्विन्नन्तत्वात्कुः । स्रग्वी ।&lt;!आमयस्योपसंख्यानं दीर्घश्च !&gt; (वार्तिकम्) ॥ आमयावी ।&lt;!शृङ्गवृन्दाभ्यामारकन् !&gt; (वार्तिकम्) ॥ शृङ्गारकः । वृन्दारकः ।&lt;!फलबर्हाभ्यामिनच् !&gt; (वार्तिकम्) ॥ फलिनः । बर्हिणः ।&lt;!हृदयाच्चालुरन्यतरस्याम् !&gt; (वार्तिकम्) ॥ इनिठनौ मतुप् च । हृदयालुः । हृदयी । हृदयिकः । हृदयवान् ।&lt;!शीतोष्णतृप्रेभ्यस्तदसहने !&gt; (वार्तिकम्) ॥ शीतं न सहते शीतालुः । उष्णालुः । स्फायितञ्चीति रक् । तृप्रः पुरोडाशः । तं न सहते तृप्रालुः । तृप्रं दुःखमिति माधवः ।&lt;!हिमाच्चेलुः !&gt; (वार्तिकम्) ॥ हिमं न सहते हिमेलुः ।&lt;!बलादूलः !&gt; (वार्तिकम्) ॥ वलं न सहते बलूलः ।&lt;!वातात्समूहे च !&gt; (वार्तिकम्) ॥ वातं न सहते वातस्य समूहो वा वातूलः ।&lt;!तप्पर्वमरुद्भ्याम् !&gt; (वार्तिकम्) ॥ पर्वतः । मरुत्तः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>यशस्वी। यशस्वान्। मायावी। मेधावी। स्रग्वी॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>'अस्य अस्ति' तथा 'अस्मिन् अस्ति' एतयोः अर्थयोः सर्वेभ्यः प्रातिपदिकेभ्यः <b>तदस्यास्त्यस्मिन्निति मतुँप्</b> <a href="5.2.94.html">5.2.94</a> इत्यनेन औत्सर्गिकरूपेण मतुँप्-प्रत्ययः भवति ।  केभ्यश्चन शब्देभ्य एतयोः अर्थयोः  'विनि' इति अपि अपरः प्रत्ययः वर्तमानसूत्रेण  पाठ्यते । क्रमेण पश्यामः -</p>
<ol>
<li>असन्ताः शब्दाः - ये शब्दाः 'अस्' इत्यनेन समाप्यन्ते, ते 'असन्ताः (= अस् + अन्ताः)' इति नाम्ना ज्ञायन्ते । यथा - चन्द्रमस्, पयस्, विद्वस्, यशस्, तपस्  - आदयः । एतेभ्यः शब्देभ्यः 'अस्य अस्ति' तथा 'अस्मिन् अस्ति' एतयोः अर्थयोः 'विनि' प्रत्ययः भवति । </li>
</ol>
<p>यथा - </p>
<p>अ) यशः अस्य अस्ति सः यशस्वी । प्रक्रिया इयम् -</p>
<p>यशस् + विनि</p>
<p>→ यशस् + विन् [इकारः उच्चारणार्थः, तस्य लोपः]</p>
<p>→ यशस् + विन् [<b>स्वादिष्वसर्वनामस्थाने</b> <a href="1.4.17.html">1.4.17</a> इति पदसंज्ञायां प्राप्तायाम् <b>तसौ मत्वर्थे</b> <a href="1.4.19.html">1.4.19</a> इति भसंज्ञा विधीयते । अतः सकारस्य रुँत्वम् न भवति ।]</p>
<p>→  यशस्विन्  ।</p>
<p>आ) तपः अस्य अस्ति सा तपस्विनी । 'तपस्विन्' इति प्रातिपदिकम् । स्त्रीत्वे विवक्षिते <b>ऋन्नेभ्यो ङीप्</b> <a href="4.1.5.html">4.1.5</a> इत्यनेन ङीप्-प्रत्ययं कृत्वा 'तपस्विनी' इति प्रातिपदिकम् सिद्ध्यति । तस्य प्रथमैकवचनम् 'तपस्विनी' इति ।</p>
<p>इ) पयः यस्मिन् विद्यते तत् पयस्वि । 'पयस्विन्' इति प्रातिपदिकम्, नपुंसकलिङ्गस्य प्रथमैकवचनम् 'पयस्वि' इति । </p>
<p>पक्षे वर्तमानसूत्रेण  'मतुप्' प्रत्ययः अपि भवतीति स्मर्तव्यम् । यथा - पयस्वान्, यशस्वान्  - आदयः ।</p>
<ol>
<li>'माया', 'मेधा' (talent) तथा 'स्रज्' (garland) एतेभ्यः शब्देभ्यः अपि 'अस्य अस्ति' तथा 'अस्मिन् अस्ति' एतयोः अर्थयोः विनि-प्रत्ययः भवति । यथा -</li>
</ol>
<p>अ) माया अस्य अस्मिन् वा अस्ति सः मायावी ।  माया + विन् → मायाविन् इति प्रातिपदिकम् । </p>
<p>आ) मेधा अस्य अस्मिन् वा अस्ति सः मेधावी । मेधा + विन् → मेधाविन् इति प्रातिपदिकम् ।</p>
<p>(इ) स्रक् अस्य अस्मिन् वा अस्ति सः स्रग्वी । प्रक्रिया इयम् -</p>
<p>स्रज् + विनि</p>
<p>→ स्रज् + विन् [इकारः उच्चारणार्थः, तस्य लोपः]</p>
<p>→ स्रग् + विन् [<b>स्वादिष्वसर्वनामस्थाने</b> <a href="1.4.17.html">1.4.17</a> इति पदसंज्ञा । पदान्ते विद्यमानस्य जकारस्य <b>चोः कुः</b> <a href="8.2.30.html">8.2.30</a> इति कुत्वे गकारः ।]</p>
<p>→ स्रग्विन् ।</p>
<p>पक्षे वर्तमानसूत्रेण  'मतुप्' प्रत्ययः अपि भवति । यथा - मायावान्, मेधावान्, स्रग्वान् ।      </p>
<p>विशेषः -  'माया' इति शब्दः <b>व्रीह्यादिभ्यश्च</b> <a href="5.2.116.html">5.2.116</a> इत्यत्र निर्दिष्टे व्रीह्यादिगणे अपि स्वीकृतः अस्ति । अतः तेन सूत्रेण 'माया' शब्दात् 'इनि' तथा 'ठन्' एतौ प्रत्ययौ अपो भवतः । माया अस्य अस्मिन् वा अस्ति सः मायी मायिकः वा ।</p>
<p>स्मर्तव्यम् -</p>
<ol>
<li>
<p>'विनि' प्रत्यये नकारोत्तरः इकारः इत्संज्ञकः नास्ति । केवलम् 'विन्' इति उच्यते चेत् नकारस्य इत्संज्ञा भवेत्, या न इष्यते ; अतः नकारस्य इत्संज्ञाबाधनार्थमन्ते इकारः स्थापितः अस्ति । प्रक्रियायाः प्रारम्भे एव अस्य लोपः भवति ।</p>
</li>
<li>
<p>सिद्धान्तकौमुद्यामस्मिन् सूत्रे कानिचन वार्त्तिकानि पाठितानि सन्ति । एतानि सर्वाणि वार्त्तिकानि भाष्ये काशिकायां च अग्रिमे सूत्रे <b>बहुलं छन्दसि</b> <a href="5.2.122.html">5.2.122</a> इत्यत्र पाठ्यन्ते, अतः तेषाम् विवरणम् तत्रैव दत्तमस्ति ।</p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p><b>अस्मायामेधास्रजो विनिः</b> - अस्मायामेधा ।अ॑सित्यनेन असन्तं विवक्षितम् । असन्त, माया, मेधा, रुआज् एभ्यो विनि प्रत्ययः स्यादित्यर्थः । प्रत्यये नकारादिकार उच्चारणार्थः । यशस्वीति । 'तसौ मत्वर्थे' इति भत्वान्न रुत्वमिति भावः । यशस्वानिति ।एकगोपूर्वा॑दिति सूत्रे नित्यग्रहणेन निवृत्तमपि समुच्चयार्थमन्यतरस्याङ्ग्रहणमिहमण्डूकप्लुत्या अनुवर्तते, 'तसौ मत्वर्थे' इति सूत्रे यशस्वानिति भाष्योदाहरणादिति भावः । रुआग्वीत्यत्रव्रश्चे॑ति षत्वमाशङ्क्याह — क्वन्नन्तत्वादिति । आमयस्येति । आमशब्दान्मत्वर्थे विनिः प्रकृतेर्दीर्घश्चेत्यर्थः । शृङ्गवृन्दाभ्यामिति । फलबर्हाभ्यामिति । ह्मदयाच्चालुरिति । वार्तिकत्रयमिदम् । मतुप्चेति । 'वक्तव्य' इति शेषः, भाष्ये तथोक्तत्वात् । चुटू इति चकारस्येत्यसंज्ञा अन्यतरस्यांग्रहणाच्चालोपभावे इनिठनौ । समुच्चयार्थकान्यतरस्याङ्ग्रहणानुवृत्तेर्मतुबपि । तथा चाऽत्र चत्वारः प्रत्ययाः । तदाह — ह्मदयालुरित्यादि ।॒शीतोष्णतृप्रेम्यस्तन्न सहते॑ इति वार्तिकमर्थतः सङ्गृहणाति  —  शीतेति । शीत, उष्ण, तृप्र — एभ्यो द्वितीयान्तेभ्यो न सहते इत्यर्थे चालुर्वक्तव्य इत्यर्थः । तृप्रः पुरोडाश इति । मन्त्रभाष्ये तथोक्तत्वादिति भावः । हिमोच्चेलुरिति । वार्तिकमिदम् । हिमशब्दाद्द्वितीयान्तान्न सहत इत्यर्थे चेलुः स्यादित्यर्थः । चकार इत् । बलादूल इति ।तन्न सहते इत्यर्थे वक्तव्य॑ इति शेषः । वातात्समूहे चेति । षष्ठन्ताद्वातशब्दात्समूहेऽर्थे, द्वितीयान्तान्न सहते इत्यर्थे च ऊलप्रत्ययो वाच्य इत्यर्थः । तप्पर्वमरुद्भ्यामिति । वार्तिकमिदम् । पर्वमरुद्भ्यां तप्वक्तव्य #इत्यर्थः । 'तन्वक्तव्य' इति वृत्तिकृत्, हरदत्तश्च । प्रौढमनोरमायां तु नित्त्वं निराकृतम् । शब्देन्दुशेखरे तु हरदत्तसंमतं नित्त्वमेव स्थापितम् । रूढत्वादवयवार्थाऽभावान्न मतुप् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>मतुप् सर्वत्र समुच्चीयत एवेति। पूर्वं नित्यग्रहणेन अन्यतरस्यांग्रहणं तत्रैव न सम्बध्यते, इह तु सम्बध्यत एवेत्येव शब्दस्यार्थः। तथा च'तसौ मत्वर्थे'  इत्यत्र पयस्वान् यशस्वानिति भाष्ये उदाहृतम्। पयस्वीति।'तसौ मत्वर्थे'  इति भत्वाज्जश्त्वाभावः ॥</p></div>