<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.120.html">
            <button class="muted-button">Prev 5.2.120</button>
        </a>
        <a href="5.2.122.html">
            <button class="muted-button">Next 5.2.122</button>
        </a>
        </nav><h2>Kashika</h2>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>असन्तात् प्रातिपदिकात्, माया मेधा स्रजित्येतेभ्यश्च विनिः प्रत्ययो भवति मत्वर्थे। मतुप् सर्वत्र समुच्चीयते एव। असन्तात् तावत् यशस्वी, पयस्वी। मायावी। मेधावी। स्रग्वी। मायाशब्दाद् व्रीह्यादिषु पाठातिनिठनौ अपि भवतः। मायी, मायिकः।</p>
<h2>Siddhanta Kaumudi</h2>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>यशस्वी । यशस्वान् । मायावी । मायावान् । व्रीह्यादिपाठादिनिठनौ । मायी । मायिकः । क्विन्नन्तत्वात्कुः । स्रग्वी ।&lt;!आमयस्योपसंख्यानं दीर्घश्च !&gt; (वार्तिकम्) ॥ आमयावी ।&lt;!शृङ्गवृन्दाभ्यामारकन् !&gt; (वार्तिकम्) ॥ शृङ्गारकः । वृन्दारकः ।&lt;!फलबर्हाभ्यामिनच् !&gt; (वार्तिकम्) ॥ फलिनः । बर्हिणः ।&lt;!हृदयाच्चालुरन्यतरस्याम् !&gt; (वार्तिकम्) ॥ इनिठनौ मतुप् च । हृदयालुः । हृदयी । हृदयिकः । हृदयवान् ।&lt;!शीतोष्णतृप्रेभ्यस्तदसहने !&gt; (वार्तिकम्) ॥ शीतं न सहते शीतालुः । उष्णालुः । स्फायितञ्चीति रक् । तृप्रः पुरोडाशः । तं न सहते तृप्रालुः । तृप्रं दुःखमिति माधवः ।&lt;!हिमाच्चेलुः !&gt; (वार्तिकम्) ॥ हिमं न सहते हिमेलुः ।&lt;!बलादूलः !&gt; (वार्तिकम्) ॥ वलं न सहते बलूलः ।&lt;!वातात्समूहे च !&gt; (वार्तिकम्) ॥ वातं न सहते वातस्य समूहो वा वातूलः ।&lt;!तप्पर्वमरुद्भ्याम् !&gt; (वार्तिकम्) ॥ पर्वतः । मरुत्तः ॥</p>
<h2>Laghu Siddhanta Kaumudi</h2>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>यशस्वी। यशस्वान्। मायावी। मेधावी। स्रग्वी॥</p>
<h2>Balamanorama</h2>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p><em>अस्मायामेधास्रजो विनिः</em> - अस्मायामेधा ।अ॑सित्यनेन असन्तं विवक्षितम् । असन्त, माया, मेधा, रुआज् एभ्यो विनि प्रत्ययः स्यादित्यर्थः । प्रत्यये नकारादिकार उच्चारणार्थः । यशस्वीति । 'तसौ मत्वर्थे' इति भत्वान्न रुत्वमिति भावः । यशस्वानिति ।एकगोपूर्वा॑दिति सूत्रे नित्यग्रहणेन निवृत्तमपि समुच्चयार्थमन्यतरस्याङ्ग्रहणमिहमण्डूकप्लुत्या अनुवर्तते, 'तसौ मत्वर्थे' इति सूत्रे यशस्वानिति भाष्योदाहरणादिति भावः । रुआग्वीत्यत्रव्रश्चे॑ति षत्वमाशङ्क्याह — क्वन्नन्तत्वादिति । आमयस्येति । आमशब्दान्मत्वर्थे विनिः प्रकृतेर्दीर्घश्चेत्यर्थः । शृङ्गवृन्दाभ्यामिति । फलबर्हाभ्यामिति । ह्मदयाच्चालुरिति । वार्तिकत्रयमिदम् । मतुप्चेति । 'वक्तव्य' इति शेषः, भाष्ये तथोक्तत्वात् । चुटू इति चकारस्येत्यसंज्ञा अन्यतरस्यांग्रहणाच्चालोपभावे इनिठनौ । समुच्चयार्थकान्यतरस्याङ्ग्रहणानुवृत्तेर्मतुबपि । तथा चाऽत्र चत्वारः प्रत्ययाः । तदाह — ह्मदयालुरित्यादि ।॒शीतोष्णतृप्रेम्यस्तन्न सहते॑ इति वार्तिकमर्थतः सङ्गृहणाति  —  शीतेति । शीत, उष्ण, तृप्र — एभ्यो द्वितीयान्तेभ्यो न सहते इत्यर्थे चालुर्वक्तव्य इत्यर्थः । तृप्रः पुरोडाश इति । मन्त्रभाष्ये तथोक्तत्वादिति भावः । हिमोच्चेलुरिति । वार्तिकमिदम् । हिमशब्दाद्द्वितीयान्तान्न सहत इत्यर्थे चेलुः स्यादित्यर्थः । चकार इत् । बलादूल इति ।तन्न सहते इत्यर्थे वक्तव्य॑ इति शेषः । वातात्समूहे चेति । षष्ठन्ताद्वातशब्दात्समूहेऽर्थे, द्वितीयान्तान्न सहते इत्यर्थे च ऊलप्रत्ययो वाच्य इत्यर्थः । तप्पर्वमरुद्भ्यामिति । वार्तिकमिदम् । पर्वमरुद्भ्यां तप्वक्तव्य #इत्यर्थः । 'तन्वक्तव्य' इति वृत्तिकृत्, हरदत्तश्च । प्रौढमनोरमायां तु नित्त्वं निराकृतम् । शब्देन्दुशेखरे तु हरदत्तसंमतं नित्त्वमेव स्थापितम् । रूढत्वादवयवार्थाऽभावान्न मतुप् ।</p>
<h2>Padamanjari</h2>
<hr />
<p>index: 5.2.121
sutra: अस्मायामेधास्रजो विनिः</p>
<hr />
<p>मतुप् सर्वत्र समुच्चीयत एवेति। पूर्वं नित्यग्रहणेन अन्यतरस्यांग्रहणं तत्रैव न सम्बध्यते, इह तु सम्बध्यत एवेत्येव शब्दस्यार्थः। तथा च'तसौ मत्वर्थे'  इत्यत्र पयस्वान् यशस्वानिति भाष्ये उदाहृतम्। पयस्वीति।'तसौ मत्वर्थे'  इति भत्वाज्जश्त्वाभावः ॥</p></div>