<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.109.html">
            <button class="muted-button">Prev 4.2.109</button>
        </a>
        <a href="4.2.111.html">
            <button class="muted-button">Next 4.2.111</button>
        </a>
        </nav><h2>Kashika</h2>
<hr />
<p>index: 4.2.110
sutra: प्रस्थोत्तरपदपलद्यादिकोपधादण्</p>
<hr />
<p>प्रस्थोत्तरपदात पलद्यादिभ्यः ककारोपधात् च प्रातिपदिकादण् प्रत्ययो भवति शैसिकः। उदीच्यग्रामलक्षणस्य अञोऽपवादः। माद्रीप्रस्थः। माहकीरस्थः। पलद्यादिभ्यः पालदः। पारिषदः। ककारोपधात् नैलीनकः। चैयातकः। पलद्यादिषु यो वाहीकग्रामः, ततः ठञ्ञिठयोः अपवादः। यथा गौष्ठी, नैतकी इति। गोमतीशब्दः पठ्यते, ततो <em>रोपधेतोः प्राचाम्</em> [[4.2.123]] इति वुञोऽपवादः। वाहीकशब्दः कोपधोऽपि पुनः पठ्यते परं छं [[4.2.114]] बाधितुम्। अण्ग्रहणं बाधकबाधनार्थम्। पलदी। परिषत्। यकृल्लोमन्। रोमक। कालकूट। पटच्चर। वाहीक। कलकीट। मलकीट। कमलकीट। कमलभिदा। गोष्ठी। कमलकीर। बाहुकीत। नैतकी। परिखा। शूरसेन। गोमती। उदयान। पलद्यादिः।</p>
<h2>Siddhanta Kaumudi</h2>
<hr />
<p>index: 4.2.110
sutra: प्रस्थोत्तरपदपलद्यादिकोपधादण्</p>
<hr />
<p>माहिकिप्रस्थः । पालदः । नैलीनकः ॥</p>
<h2>Balamanorama</h2>
<hr />
<p>index: 4.2.110
sutra: प्रस्थोत्तरपदपलद्यादिकोपधादण्</p>
<hr />
<p><em>प्रस्थोत्तरपदपलद्यादिकोपधादण्</em> - प्रस्थोत्तरपद । प्रस्थोत्तरपदात्पलद्यादिभ्यः कोपधाच्च अणित्यर्थः । पलदिः-आदिर्येषामिति विग्रहः । उदीच्यग्रामलक्षणस्य अणोऽपवादः । माहिकिप्रस्थ इति । महिकिप्रस्थनाम्नि ग्रामे भव इत्यर्थः । पालद इति । पलदिनाम्नि ग्रामे भव इत्यर्थः । नैलीनक इति । निलीनकनाम्नि ग्रामे भव इत्यर्थः । </p>
<h2>Padamanjari</h2>
<hr />
<p>index: 4.2.110
sutra: प्रस्थोत्तरपदपलद्यादिकोपधादण्</p>
<hr />
<p>उदीच्यग्रामलक्षणस्याञोऽपवाद इति । ततोऽन्यत्र व्रीहिप्रस्थ -गिरिप्रस्थ -करिकादावौत्सगिक एवाण्, कैलासप्रस्थ -काक -शाकादिषु वृद्धेषु'वृद्धाच्छः'  भवति, देशवाचिनि तु मालाप्रस्थादौ'प्रस्थपुरवहान्ताच्च'  इति वुञ्, इक्ष्वाकुप्रभृतिषु जनपदवुञोऽपवादः'कोपधादण्'  इत्यण्वक्ष्यते, अरीहणकादौ च'वृद्धादकेकान्त'  इति छाए भवति, तस्मादञोऽपवाद इति सुष्ठूअक्तम् । उतरपदग्रहणादिह न भवति - उतरोमाहकिप्रस्थ उतरमाहकिप्रस्थः, तत्र भ इति ।'प्रस्थान्तात्'  इति तूच्यमानेऽत्रापि स्यात् । अण्ग्रहणं बाधकबाधनार्थमिति । यद्यण्ग्रहणं न क्रियेत, तदा यदत्र वृद्धं वाहीकग्रामवाचि तस्मात्'प्राग्दीव्यतो' ण्ऽ इत्यणि प्राप्ते'वृद्धाच्छः'  प्राप्तः, तस्मिन्ठ्वाहीकग्रासेभ्यश्चऽ इति ठञ्ञिठाभ्यां बाधिते पुनर्विधानाच्छ एव स्यात् । तस्माद्वाधकमपि तं छ्ंअ बाधित्वा अण्ग्रहणादणेव भवति ।  यकृल्लोमशब्दः पठ।ल्ते, यकृल्लोम्नि भः याकृल्लोमः, ठन्ऽ इति प्रकृतिभावो न भवति, गणे नलोपनिपातनादित्याहुः ॥</p></div>