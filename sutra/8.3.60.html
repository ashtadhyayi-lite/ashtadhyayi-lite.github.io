<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.59.html"><button class="muted-button">Prev 8.3.59</button></a>
        <a href="8.3.61.html"><button class="muted-button">Next 8.3.61</button></a>
        </nav><h2 class="dev">शासिवसिघसीनां च</h2><p class="sname"><font color=blue>8-3-60 शासिवसिघसीनां च</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <font color="Red">अपदान्तस्य मूर्धन्यः</font> <font color="Maroon">सः</font> <font color="Brown">इण्कोः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p>इण्कोः शासिवसिघसिनां च अपदान्तस्य सःमूर्धन्यः । </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p>इण्कोः परस्य शास्/वस्/घस्-धातूनामपदान्तसकारस्य षकारादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p>The सकार of the verb roots शास्/वस्/घस् is converted to षकार when it follows a letter from the इण्-प्रत्याहार or the कवर्ग.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p>शासि वसि घसि इत्येतेषां च इण्कोः उत्तरस्य यकारस्य मूर्धन्यो भवति। अन्वशिषत्, अन्वशिषताम्, अन्वशिषन्। शिष्टः। शिष्टवान्। वसि उषितः। उषितवान्। उषित्वा। घसि जक्षतुः। जक्षुः। <b>घसिभसोर्हलि च</b> <a href="6.4.100.html">6.4.100</a> इति उपधालोपः। अक्षन् पितरोऽमीमदन्त पितरः। अनादेशार्थं वचनम्। घसिर्यद्यप्यादेशः, सकारस्त्वादेशो न भवति। इण्दोः इत्येव, शास्ति। वसति। जघास।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p>इण्कुभ्यां परस्यैषां सस्य षः स्यात् । ऊषतुः । ऊषुः । उवसिथ । उवस्थ । वस्ता । सः स्यार्धधातुके &lt;{SK2342}&gt; सस्य तः स्यात्सादावार्धधातुके । वत्स्यति । उष्यात् । अवात्सीत् । अवात्ताम् ।{$ {!1006 वेञ्!} तन्तुसन्ताने$} । वयति । वयते ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p>इण्कुभ्यां परस्यैषां सस्य षः स्यात्। घस्य चर्त्वम्॥ जक्षतुः। जक्षुः। जघसिथ। जक्षथुः। जक्ष। जघास, जघस। जक्षिव। जक्षिम। आद। आदतुः। आदुः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p>शासुँ (अनुशिष्टौ) इति अदादिगणस्य धातुः । वसँ (निवासे) तथा घस्ऌ (अदने) एतौ भ्वादिगणस्य धातू । एतयोः इण्कोः उत्तरस्य सकारस्य षकारादेशः भवति ।  अद्-धातोः आर्धधातुके प्रत्यये परे <b>लिट्यन्यतरस्याम्</b> <a href="2.4.40.html">2.4.40</a> इत्यनेन यः वैकल्पिकः घस्ऌ-आदेशः भवति तस्य अपि अनेन सूत्रेण ग्रहणं भवति, अतः तस्यापि इण्कोः उत्तरस्य सकारस्य षकारादेशः भवति । उदाहरणानि एतादृशानि - </p>
<ol>
<li>शास्-धातोः क्त-प्रत्ययान्तरूपम् - </li>
</ol>
<p>शास् + क्त [<b>निष्ठा</b> <a href="3.2.102.html">3.2.102</a> इति क्त-प्रत्ययः]</p>
<p>→ शिस् त [<b>शास इदङ्हलोः</b> <a href="6.4.34.html">6.4.34</a> इति उपधायाः इकारादेशः]</p>
<p>→ शिष् त [<b>शासिवसिघसीनां च</b> <a href="8.3.60.html">8.3.60</a> इति  शास्-धातोः इण्कोः परस्य सकारस्य षत्वम् ]</p>
<p>→ शिष्ट [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम्]</p>
<ol>
<li>वस्-धातोः कर्मणि प्रयोगे लट्-लकारस्य प्रथमैकवचनस्य रूपसिद्धेः प्रक्रिया -</li>
</ol>
<p>वस् + लट् [<b>वर्तमाने लट्</b> <a href="3.2.123.html">3.2.123</a> इति लट् ]</p>
<p>→ वस् + त [<b>भावकर्मणोः</b> <a href="1.3.13.html">1.3.13</a> इति कर्मणि-प्रयोगस्य विवक्षायामात्मनेपदम् । <b>तिप्तस्..</b> <a href="3.4.78.html">3.4.78</a> इत्यनेन आत्मनेपदस्य प्रथमपुरुषैकवचनस्य त-प्रत्ययः]</p>
<p>→ वस् + यक् + त [<b>सार्वधातुके यक्</b> <a href="3.1.67.html">3.1.67</a> इति विकरणप्रत्ययः 'यक्']</p>
<p>→ उस् + यक् + त [<b>वचिस्वपियजादीनां किति</b> <a href="6.1.15.html">6.1.15</a> इति वकारस्य सम्प्रसारणमुकारः]</p>
<p>→ उस् + य + ते [<b>टित आत्मनेपदानां टेरे</b> <a href="3.4.79.html">3.4.79</a> इति प्रत्ययस्य टि-संज्ञकस्य एकारः]</p>
<p>→ उष्यते [<b>शासिवसिघसीनां च</b> <a href="8.3.60.html">8.3.60</a> इति वस्-धातोः इण्कोः परस्य सकारस्य षत्वम्]</p>
<ol>
<li>'घस्' धातोः लिट्लकारस्य प्रथमपुरुषबहुवचनस्य प्रक्रिया इयम् -</li>
</ol>
<p>घस्   + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ घस् घस् + ल्   [<b>लिटि धातोरनभ्यासस्य</b> <a href="6.1.8.html">6.1.8</a> इति द्वित्वम्]</p>
<p>→ घ घस् + ल्   [<b>हलादि शेषः</b> <a href="7.4.60.html">7.4.60</a> इति सकारलोपः]</p>
<p>→ झ घस् + ल्  [<b>कुहोश्चुः</b> <a href="7.4.62.html">7.4.62</a> इति संवार-नाद-घोष-महाप्राण- घकारस्य तादृशः एव चवर्गीयः झकारः] </p>
<p>→ झ घस् + झि [<b>तिप्तस्..</b> <a href="3.4.78.html">3.4.78</a> इति प्रथमपुरुषबहुवचनस्य प्रत्ययः ]</p>
<p>→ झ घस् + उस् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति झि-इत्यस्य  उस्-आदेशः]     </p>
<p>→ झ घ् स् + उस् [<b>गमहनजनखनघसां लोपः क्ङित्यनङि</b> <a href="6.4.98.html">6.4.98</a> इत्यनेन उपधा-अकारस्य लोपः]</p>
<p>→ झ घ् स् + उरुँ [<b>ससजुषोः रुँः</b> <a href="8.3.66.html">8.3.66</a> इति पदान्तसकारस्य रुँत्वम् ]</p>
<p>→ झ घ् स् + उः [<b>खरवसानयोर्विसर्जनीयः</b> <a href="8.3.15.html">8.3.15</a> इति रेफस्य विसर्गः]</p>
<p>→ झ घ् ष् + उः [<b>शासिवसिघसीनां च</b> <a href="8.3.60.html">8.3.60</a> इति घस्-धातोः सकारस्य षकारः]      </p>
<p>→ ज घ् ष् + उः [<b>अभ्यासे चर्च्च</b><a href="8.4.54.html">8.4.54</a> इति अभ्यासस्य जश्त्वम्]</p>
<p>→ ज क् ष् + उः [<b>खरि च</b> <a href="8.4.55.html">8.4.55</a> इति चर्त्वम् ]</p>
<p>→ जक्षुः </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p><b>शासिवसिघसीनां च</b> - - शासिवसि । 'सहेः साडः सः' इत्यतः स इति षष्ठन्तमनुवर्तते ।इण्को॑रिति,अपदान्तस्य मूर्धन्यः॑ इति चाधिकृतम् । तदाह — इण्कवर्गाभ्यामिति । भारद्वाजनियमात्थलि वेडिति मत्वा आह —  उवसिथ उवस्थेति । 'न शसददे' ति निषेधात्थलि च सेटी॑ति न भवति । ऊषथुः ऊष, उवास — उवस ऊषिव ऊषिम । क्रादिनियमादिट् । वस् स्य तीति स्थिते आह —  सः स्यार्धधातुके इति । अनेन सकारस्य तकार इति भावः । वसतु । अवसत् । वसेत् । उष्यादिति । आशीर्लिङि यासुटः कित्त्वाद्वस्य संप्रसारणेसासिवसी॑ति षत्वमिति भावः । अवात्सीदिति । सिचि हलन्तलक्षणवृद्दौ सस्य तकारः । अवात्तामिति । अवस् स् तामिति स्थिते वृद्धौ 'झलो झली' ति सलोपे प्रत्ययलक्षममाश्रित्य सकाराद्याद्र्धदातुकपरत्वाद्धातुसकारस्य 'सः सि' इति तकारः । वस्तुतस्तु अवात्स्व अवास्म । अवत्स्यत् । वेञ्धातुरनिट् । ञित्त्वादुभयपदी । तन्तुसन्तानः —  पटनिर्माणार्थं तन्तूनां तिर्यक्प्रसारमविशेषः । वयति वयते इति । शपि अयादेशः । वेञो वयिः । शेषपूरणेन सूत्रं व्याचष्टे — वा स्याल्लिटीति ।लिच्यन्यतरस्या॑मित्यतोऽन्यतरस्यामित्यनुवृत्तेरिति भावः । उच्चारणार्थ इति । इकारस्य इत्संज्ञकत्वे तु नुम् स्यादिति भावः । उवायेति । णल#इ वयादेशे यजादित्वादकिति लिटि परेलिटभ्यासस्ये॑ति वकारस्य संप्रासरणे उपधावृद्धिरिति भावः । अत्र यकारस्य तु न संप्रसारणं,लिटि वयो यः॑इति तन्निषेधस्यानुपदमेव वक्ष्यमामत्वादिति भावः । यद्यपि णलि वयादेशाऽभावेऽपि द्वित्वे अभ्यासस्य संप्रसारमेअचो ञ्णिती॑ति वृद्धौ आयादेशे उवायेति सिध्यति, तथापि ऊयतुरित्याद्यर्थं वयादेशस्य आवश्यकत्वादिहापि वयादेशो न्याय्यत्वादुपन्यस्तः । वे — अतुस् इति स्थिते वयादेशे कृते — </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.60
sutra: शासिवसिघसीनां च</p>
<hr />
<p>अन्विशिषदिति ।'सर्तिशास्ति'  इत्यादिना च्लेरङ्,'शास इदङ्हलोः'  इतीत्वम् । उषित इति । यजादित्वात् सम्प्रसारणम्,'वसतिक्षुधौरिट्'  । जक्षतुः, जक्षुरिति ।'लिट।ल्न्यतरस्याम्'  इत्यदेर्घस्लादेशः,'गमहन'  इत्युपधालोपः । अक्षन्निति । अदेर्लुड्'लुङ्सनोर्घस्लृ' ,'मन्त्रे घस'  ठित्यादिना च्लेर्लुक् । तत्र युक्तं शासिवस्योरनादेशार्थं वचनमिति, घसेस्त्वयुक्तमादेशत्वात् ? इत्यत आह - घसिर्यद्यप्यादेश इति । आदेश इति । आदेशो यः सकारस्तत्र स्थितमिति भावः । यस्त्वनादेशो घसिस्तस्येह ग्रहणं न भवति; विरलप्रयोगत्वात् ॥</p></div>