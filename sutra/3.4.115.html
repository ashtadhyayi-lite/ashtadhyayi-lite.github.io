<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.114.html">
            <button class="muted-button">Prev 3.4.114</button>
        </a>
        <a href="3.4.116.html">
            <button class="muted-button">Next 3.4.116</button>
        </a>
        </nav><h2>Kashika</h2>
<hr />
<p>index: 3.4.115
sutra: लिट् च</p>
<hr />
<p>लिडादेशः तिङार्धधातुकसंज्ञो भवति। सार्वधातुकसंज्ञाया अपवादः। पेचिथ। शेकिथ। जग्ले। मम्ले। ननु च एकसंज्ञाधिकारादन्यत्र समावेशो भवति? सत्यम् एतत्। इह तु एवकारोऽनुवर्तते, स नियमं करिष्यति।</p>
<h2>Siddhanta Kaumudi</h2>
<hr />
<p>index: 3.4.115
sutra: लिट् च</p>
<hr />
<p>लिडादेशस्तिङार्धधातुकसंज्ञ एव स्यान्न तु सार्वधातुकसंज्ञः । तेन शबादयो न ॥</p>
<h2>Laghu Siddhanta Kaumudi</h2>
<hr />
<p>index: 3.4.115
sutra: लिट् च</p>
<hr />
<p>लिडादेशस्तिङ्ङार्धधातुकसंज्ञः॥</p>
<h2>Balamanorama</h2>
<hr />
<p>index: 3.4.115
sutra: लिट् च</p>
<hr />
<p><em>लिट् च</em> - लिट् च ।लि॑डिति लुप्तस्थानषष्ठन्तम् ।तिङ्शित्सार्वधातुक॑मित्यस्मात्तिङित्यनुवर्तते । 'आर्धधातुकं शेष' इत्यस्मार्धधातुकमिति । तदाह — लिडादेशस्तिङिति । एकसंज्ञाधिकारबहिर्भूतत्वात्सार्वधातुकसंज्ञाया अपि समावेशे प्राप्ते आह — आर्धधातुकसंज्ञ एवेति ।लङः शाकटायनस्यैवे॑ति सूत्रादेवकारानुवृत्तेरिति भावः । तेनेति । सार्वधातुकतवाऽभावेन तन्निमित्ताः शप्श्यनादयो न भवन्तीत्यर्थः । </p>
<h2>Padamanjari</h2>
<hr />
<p>index: 3.4.115
sutra: लिट् च</p>
<hr />
<p>पेचिथ, शेकिथेति । ठृतो भारद्वाजस्यऽ इति नियमादिट्,'थलि च'  सेटिऽ इत्येत्वाभ्यासलोपौ । जग्ले मम्ल इति । आर्धधातुकत्वात् ठातो लोप इटि चऽ इत्याकारलोपः । यदुक्तम् - सार्वधातुकसंज्ञाया अपवाद इति, तद्विघटयति - ननु चेति । सत्यमित्यादिना अपवादत्वं समर्थयते ॥</p></div>