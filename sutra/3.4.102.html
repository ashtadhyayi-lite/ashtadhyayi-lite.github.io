<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.101.html">
            <button class="muted-button">Prev 3.4.101</button>
        </a>
        <a href="3.4.103.html">
            <button class="muted-button">Next 3.4.103</button>
        </a>
        </nav><h2>Kashika</h2>
<hr />
<p>index: 3.4.102
sutra: लिङस्सीयुट्</p>
<hr />
<p>लिङादेशानाम् सीयुडागमो भवति। टकारो देशविध्यर्थः। उकार उच्चारणार्थः। पचेत, पचेयाताम्, पचेरन्। पक्षीष्ट, पक्षीयास्ताम्, पक्षीरन्।</p>
<h2>Siddhanta Kaumudi</h2>
<hr />
<p>index: 3.4.102
sutra: लिङस्सीयुट्</p>
<hr />
<p>सलोपः । एधेत । एधेयाताम् ॥</p>
<h2>Laghu Siddhanta Kaumudi</h2>
<hr />
<p>index: 3.4.102
sutra: लिङस्सीयुट्</p>
<hr />
<p>सलोपः। एधेत। एधेयाताम्॥</p>
<h2>Balamanorama</h2>
<hr />
<p>index: 3.4.102
sutra: लिङस्सीयुट्</p>
<hr />
<p><em>लिङस्सीयुट्</em> - लिङः सीयुट् । स्पष्टम् । परस्मैपदानां लिङादेशानां यासुडागमविधानादात्मनेपदविषयमिदम् । सीयुटि टकार इत् । उकार उच्चारणार्थः । सलोप इति ।लिङः सलोप इत्यनेने॑ति शेषः । एधेतेति । लिङस्तादेशः । सीयुट् । सलोपः । आद्गुणः । यलोपः । एधेयातामिति । आतामि सीयुट् शप् सलोपः । आद्गुणः । झस्य रन् ।लिङः सीयु॑डित्यतो लिङ इत्यनुवर्तते । तदाह — लिङो झस्येति । लिङादेशस्य झस्येत्यर्थः । अनेकाल्त्वात्सर्वादेशः । एधेरन्निति । झस्य रन् । शप् । सीयुट् । सलोपः । आद्गुणः । यलोपः । एधेथा इति । थास् सीयुट् शप् । सीयुटः सस्य लोपः । आद्गुणः । यलोपः ।थासः सस्य रुत्वविसर्गौ । एधेयाथामिति । आथां । सीयुट् । सलोपः । शप् ।आद्गुणः । एधेध्वमिति । ध्वम् सीयुट् । शप् । सलोपः । आद्गुणः । यलोपः । </p>
<h2>Padamanjari</h2>
<hr />
<p>index: 3.4.102
sutra: लिङस्सीयुट्</p>
<hr />
<p>लिङ्शब्दोऽत्र लिङदेशेषु स्थानिवद्भावात् प्रयुक्त इत्याह लिङदेशानामिति । सीयुट्सकारस्यार्धदातुके लिङ् श्रिवणम्, सार्वधातुके'लिङ्ः सलोपो' न्त्यस्यऽ इति सलोपः । यकारस्याजादिषु श्रवणम्, अन्यत्र लोपः ॥</p></div>