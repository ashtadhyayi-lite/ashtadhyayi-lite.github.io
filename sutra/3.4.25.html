<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.24.html">
            <button class="muted-button">Prev 3.4.24</button>
        </a>
        <a href="3.4.26.html">
            <button class="muted-button">Next 3.4.26</button>
        </a>
        </nav><h2>Kashika</h2>
<hr />
<p>index: 3.4.25
sutra: कर्मण्याक्रोशे कृञः खमुञ्</p>
<hr />
<p>कर्मण्युपपदे कृञो धातोः खमुञ् प्रत्ययो भवति आक्रोशे गम्यमाने। चोरंकारमाक्रोशति। चोरोऽसि, दस्युरसि इत्याक्रोशति। चोरकरणमाक्रोशसम् पादनार्थम् एव, न त्वसौ चोरः क्रियते।</p>
<h2>Siddhanta Kaumudi</h2>
<hr />
<p>index: 3.4.25
sutra: कर्मण्याक्रोशे कृञः खमुञ्</p>
<hr />
<p>कर्मण्युपपदे आक्रोशे गम्ये । चौरङ्कारमाक्रोशति । करोतिरुच्चारणे । चोरशब्दमुच्चार्येत्यर्थः ॥</p>
<h2>Padamanjari</h2>
<hr />
<p>index: 3.4.25
sutra: कर्मण्याक्रोशे कृञः खमुञ्</p>
<hr />
<p>उदाहरणेषु करोतिरुच्चारणे वर्तते, तस्य शब्दात्मकमेव कर्म भवति । तत्र चोरादिशब्दाः शब्दप्रधानाः । चोरङ्कारम् । कोऽथेः ? चोरशब्दमुच्चार्येत्यर्थः, तदाह - चोरोऽसीत्यादि । चोरकरणमिति । चोरशब्दोच्चारणम् । आक्रोशसम्पादनार्थमिति । निन्दितशब्दोच्चारणमन्तरेण तस्य सम्पादयितुशक्यत्वात् । न त्वसाविति । न हि चोरोऽसीति वचनेन चोरः क्रियते ॥</p></div>