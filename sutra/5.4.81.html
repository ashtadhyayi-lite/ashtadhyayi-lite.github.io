<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.80.html">
            <button class="muted-button">Prev 5.4.80</button>
        </a>
        <a href="5.4.82.html">
            <button class="muted-button">Next 5.4.82</button>
        </a>
        </nav><h2>Kashika</h2>
<hr />
<p>index: 5.4.81
sutra: अन्ववतप्ताद्रहसः</p>
<hr />
<p>अनु अव तप्त इत्येतेभ्यः परो यो रहस्शब्दः तदन्तात् समासादच् प्रत्ययः भवति। अनुरहसम्। अवरहसम्। तप्तरहसम्।</p>
<h2>Siddhanta Kaumudi</h2>
<hr />
<p>index: 5.4.81
sutra: अन्ववतप्ताद्रहसः</p>
<hr />
<p>अनुरहसम् । अवरहसम् । तप्तरहसम् ॥ </p>
<h2>Balamanorama</h2>
<hr />
<p>index: 5.4.81
sutra: अन्ववतप्ताद्रहसः</p>
<hr />
<p><em>अन्ववतप्ताद्रहसः</em> - अन्ववतप्ताद्रहसः । अनु अव तप्त एतेषां समाहारद्वन्द्वः । एभ्यः परो यो रहश्शब्दस्तस्मादच्स्यादित्यर्थः । रहः-अप्रकाशप्रदेशः । अनुरहसमिति । अनुगतं रह इति विग्रहः । अवरहसमिति । अवहीनं रह इति । विग्रहः । उभयत्र प्रादिसमासः । तप्तरहसमिति । तप्तं रह इति विग्रहः । प्रतेरुरसः । सप्तम्यर्थे द्योतकतया वर्तत इति सप्तमीस्थम् । सप्तम्यर्थद्योतकात् प्रतेः परो य उरश्शब्दस्तस्मादच् स्यादित्यर्थः । उरसीति । अनेन यदुच्यते तदेव प्रत्युरसमित्यनेनोच्यत इत्यर्थः । सप्तम्यर्थद्योतकः प्रतिः । तस्य विभक्त्यर्थे विद्यमानस्यअव्ययं विभक्ती॑त्यादिनाऽव्ययीभाव इति भावः ।</p>
<h2>Padamanjari</h2>
<hr />
<p>index: 5.4.81
sutra: अन्ववतप्ताद्रहसः</p>
<hr />
<p>रहःशब्दोऽयमप्रकाशे वर्तते। अनुगतं रह इति। प्रादिसमासः, अनुगतं रहोऽस्मिन्निति बहुव्रीहिर्वा। एवमवहीनं रहः, अवहीनं रहोऽस्मिन्नति अवरहसम्। तप्तं च तद्रहश्च तप्तरहस॥। अत्यन्तं रह इत्यर्थः ॥</p></div>