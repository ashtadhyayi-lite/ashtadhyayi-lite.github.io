<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.168.html">
            <button class="muted-button">Prev 6.1.168</button>
        </a>
        <a href="6.1.170.html">
            <button class="muted-button">Next 6.1.170</button>
        </a>
        </nav><h2>Kashika</h2>
<hr />
<p>index: 6.1.169
sutra: अन्तोदात्तादुत्तरपदादन्यतरस्यामनित्यसमासे</p>
<hr />
<p>एकाचः इति वर्तते, तृतीयादिर्विभक्तिरिति च। नित्यशब्दः स्वर्यते, तेन नित्याधिकारविहितः समासः पर्युदस्यते। नित्यसमासादन्यत्रानित्यसमासे यदुत्तरपदमन्तोदात्तम् एकाच्च तस्मात् परा तृतीयादिर्विभक्तिरन्यतरस्यामुदात्ता भवति। परमवाच, परमवाचा। परमवाचे, परमवाचे। परमत्वचा, पर्मत्वचा। परमत्वचे, परमत्वचे। यदा विभक्तिरुदात्ता न भवति, तदा समासान्तोदात्तत्वम् एव। अन्तोदात्तातिति किम्? अवाचा। सुवाचा। सुत्वचा। तत्पुरुषोऽयम्। तत्र तत्पुरुषे तुल्यार्थतृतीयासप्तम्युपमान. अव्ययय (*6,2.2.) इति पूर्वपदप्रकृतिस्वरः। उत्तरपदग्रहणम् एकाच्त्वेन उत्तरपदं विशेषयितुम्, अन्यथा हि समासविशेषणम् एतत् स्यात्। तत्र शुनः ऊर्क, श्वोर्जा इत्यत्र एव अयं विधिः स्यात्। अनित्यसमासे इति किम्। अग्निचिता। सोमसुता <em>उपपदमतिङ्</em> [[2.2.19]] इत्ययं नित्याधिकारे समासो विधीयते। तत्र <em>गतिकारकोपपदात् कृत्</em> [[6.2.139]] इत्युत्तरपदप्रकृतिस्वरेन चित्शब्दः उदात्तः। यस् तु विग्रहाभावेन नित्यसमासस् तत्र भवत्येव विकल्पः, अवाचा ब्राह्मणेन, सुबाचा ब्राह्मणेन इति। बहुव्रीहौ <em>नञ्सुभ्याम्</em> [[6.2.172]] इत्युत्तरपदान्तौदात्तत्वं भवति।</p>
<h2>Siddhanta Kaumudi</h2>
<hr />
<p>index: 6.1.169
sutra: अन्तोदात्तादुत्तरपदादन्यतरस्यामनित्यसमासे</p>
<hr />
<p>नित्याधिकारविहितसमासादन्यत्र यदुत्तरपदमन्तोदात्तमेकाच् ततः परा तृतीयादिर्विभक्तिरुदात्ता वा स्यात् परमवाचा ।</p>
<h2>Padamanjari</h2>
<hr />
<p>index: 6.1.169
sutra: अन्तोदात्तादुत्तरपदादन्यतरस्यामनित्यसमासे</p>
<hr />
<p>नित्यशब्दः स्वर्यते इति। स्वरितत्वमस्य क्रियत इत्यर्थः। तत्र स्वरितो गुणः क्रियारूपेण निर्द्दिष्टः, स्वरितत्वे सति किं भवति? इत्याह -तेनेति।'स्वरितेनाधिकारः'  इत्यत्रायमप्यर्थो व्याख्यातः -स्वरितेन लिङ्गेन यदत्राधिकारः स प्रत्येतव्य इति, ततो नित्याधिकारविहितः समासोऽत्र प्रतिषिध्यते। अवाचेति। नञ्समासः। तत्पुरुषोऽयमिति। न बहुव्रीहिः। तेन'नञ्सुभ्याम्'  इत्यन्तोदातत्वं न भवति, अव्ययपूर्वपदप्रकृतिस्वर एव भवतीति भावः। प्रायेण तु सुवाचा, सुत्वचा इति पाठः। तत्र प्रत्युदाहरणादिगियं दर्शितेति व्याख्येयम्, न पुनरत्र प्रसङ्गः; प्रादिसमासस्य नित्यसमासत्वात्। अथोतरपदग्रहणं किमर्थम्, यावता ठनित्यसमासेऽ इत्याधारसप्तमी विज्ञास्यते - अनित्यसमासस्थान्तोदतादेकाचः परा तृतीयादिर्विभक्तिरिति, चच्चोतरपदमेव? तत्राह -उतरपदग्रहणमिति। अयं भावः -सत्सप्तमी विज्ञायेत, ततश्व समासस्याश्रयत्वातस्यैवेकात्त्वमन्तोदात्वं च विशेषणं स्यादिति। अग्निचिता, सोमसुतेति। ठग्नौ चेःऽ,'सोमे सुञः'  इति क्विप्।'नित्यशब्दः स्वर्थते'  इति यदुक्तम्, तस्य प्रयोजनमाह -यस्त्विति ॥</p></div>