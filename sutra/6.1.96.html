<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.95.html"><button class="muted-button">Prev 6.1.95</button></a>
        <a href="6.1.97.html"><button class="muted-button">Next 6.1.97</button></a>
        </nav><h2 class="title">उस्यपदान्तात्</h2><p class="sname"><font color=blue>6-1-96 उसि अपदान्तात्</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <font color="Maroon">आद्</font> <font color="Brown">पररूपम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p>अपदान्तात् आत् उसि पूर्वपरयोः एकः पररूपम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p>अपदान्त-अवर्णात् 'उस्' शब्दे परे संहितायाम् पूर्वपरयोः एकः पररूप-एकादेशः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p>In the context of संहिता, ऌhen a अवर्ण not occurring at end of a पद is followed by the word 'उस्', both of them are replaced by a single पररूप.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p>आतित्येव। अवर्णातपदान्तातुसि पूर्वपरयोः आद्गुणापवादः पररूपम् एकादेशो भवति। भिन्द्या उस् भिन्द्युः। छिन्द्या उस् छिन्द्युः। अदा उसदुः। अया उसयुः। अपदान्तातिति किम्? का उस्रा कोस्रा। का उषिता कोषिता। आतित्येव, चक्रुः। अबिभयुः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p>अपदान्तादवर्णादुसि परे पररूपमेकादेशः स्यात् । इति प्राप्ते । परत्वान्नित्यत्वाच्चअतो येयः &lt;{SK2212}&gt; इति प्राञ्चः । यद्यप्यन्तरङ्गत्वात्पररूपं न्याय्यं तथापि यास् इत्येतस्य इय् इति व्याख्येयम् । एवं तु सन्धिरार्षः । भवेयुः । भवेः । भवेतम् । भवेत । भवेयम् । भवेव । भवेम ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p>अपदान्तादकारादुसि पररूपमेकादेशः। अपुः। अपास्यत्॥ {$ {! 17 ग्लै !} हर्षक्षये $} ॥ ग्लायति॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p><b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इति सूत्रेण विहितस्य प्रथमपुरुष-बहुवचनस्य झि-प्रत्ययस्य स्थाने <b>झेर्जुस्</b> <a href="3.4.108.html">3.4.108</a> इत्यतः <b>द्विषश्च</b> <a href="3.4.112.html">3.4.112</a> इत्येतैः सूत्रैः 'जुस्' इति आदेशः भवति । जुस्-प्रत्ययस्य जकारस्य इत्संज्ञा, लोपः भवति, येन 'उस्' इति अवशिष्यते । अयम् <b>उस्-प्रत्ययः यदा अपदान्त-अवर्णात् (अकारात्/आकारात्) परः विद्यते, तदा अवर्ण-उकारयोः एकः पररूप-एकादेशः उकारः भवति</b> — इति प्रकृतसूत्रस्य आशयः ।</p>
<p>केवलम् <b>विधिलिङ्लकारस्य, लुङ्लकारस्य, तथा च लङ्लकारस्य परस्मैपदस्य प्रथमपुरुषबहुवचनस्य प्रक्रियासु इदम् सूत्रम् प्रयुक्तं दृश्यते</b> । क्रमेण उदाहरणानि एतानि —</p>
<p><hlb>1.  विधिलिङ्लकारस्य परस्मैपदस्य प्रथमपुरुषबहुवचनस्य प्रक्रियायाम् अस्य सूत्रस्य प्रयोगः —</hlb></p>
<p>विधिलिङ्-लकारस्य प्रथमपुरुषबहुवचनस्य झि-प्रत्ययस्य <b>झेर्जुस्</b> <a href="3.4.108.html">3.4.108</a> इत्यनेन जुस्-आदेशः भवति ।  जकारस्य अत्र <b>चुटू</b> <a href="1.3.7.html">1.3.7</a> इत्यनेन इत्संज्ञा भवति, तस्याः लोपे कृते प्रत्ययस्य दृश्यरूपम् <b>उस्</b> इति जायते । <b>अपदान्त-अवर्णात् अयम् उस्-प्रत्ययः विद्यते चेत् पूर्वपरयोः एक पररूपैकादेशः विधीयते</b> । यथा, रुधादिगणस्य भिद्-धातोः 'भिन्द्युः' इति रूपम् इत्थं सिद्ध्यति —</p>
<p><pr></p>
<p>भिदिँर् (अवदारणे, रुधादिः, &lt;{7.2}&gt;)</p>
<p>→ भिद्  [&lt;!इँर इत्संज्ञा वाच्या!&gt; इति वार्त्तिकेन 'इँर्' इति समुदायस्य इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ भिद् + लिङ् [<b>विधिनिमन्त्रणामन्त्रणाधीष्टसंप्रश्नप्रार्थनेषु लिङ्</b> <a href="3.3.161.html">3.3.161</a> इति विधिलिङ्लकारः]</p>
<p>→ भिद् + झि [प्रथमपुरुषबहुवचनस्य विवक्षायाम् <b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इति झि-प्रत्ययः]</p>
<p>→ भि श्नम् द्  झि [<b>रुधादिभ्यः श्नम्</b> <a href="3.1.78.html">3.1.78</a> इति श्नम्-प्रत्ययः ।<b>मिदचोऽन्त्यात्परः</b> <a href="1.1.47.html">1.1.47</a> इति अयम् अन्त्यात् अचः परः विधीयते ।]</p>
<p>→ भि न द् झि [मकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा, शकारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा । द्वयोः अपि <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ भि न् द् झि [<b>श्नसोरल्लोपः</b> <a href="6.4.111.html">6.4.111</a> इति अकारलोपः]</p>
<p>→ भि न् द् उस् [<b>झेर्जुस्</b> <a href="3.4.108.html">3.4.108</a> इति झि-इत्यस्य जुस्-आदेशः । जकारस्य <b>चुटू</b> <a href="1.3.7.html">1.3.7</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ भि न् द् यास् उस् [<b>यासुट् परस्मैपदेषूदात्तो ङिच्च</b> <a href="3.4.103.html">3.4.103</a> इत्यनेन यासुट्-आगमः]</p>
<p>→ भि न् द् या उस् [<b>लिङः सलोपोऽनन्त्यस्य</b> <a href="7.2.79.html">7.2.79</a> इत्यनेन यास्-इत्यस्य सकारस्य लोपः]</p>
<p>→ भिन्द्युस् ['या' इत्यस्य अपदान्त-आकारात् 'उस्' प्रत्यये परे <b>उस्यपदान्तात्</b> <a href="6.1.96.html">6.1.96</a> इत्यनेन पररूप-एकादेशः उकारः विधीयते ।]</p>
<p>→ भिन्द्युः [<b>ससजुषोः रुँः</b> <a href="8.2.66.html">8.2.66</a> इति रुँत्वम्, <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः ।]</p>
<p></pr></p>
<p><hlb>2.  लुङ्लकारस्य परस्मैपदस्य प्रथमपुरुषबहुवचनस्य प्रक्रियायाम् अस्य सूत्रस्य प्रयोगः —</hlb></p>
<p>आकारान्त-धातोः लुङ्-लकारस्य प्रक्रियायाम् सिच्-विकरणस्य लुक् भवति चेत् <b>आतः</b> <a href="3.4.110.html">3.4.110</a> इति सूत्रेण झि-प्रत्ययस्य जुस्-आदेशः भवति । जकारस्य अत्र <b>चुटू</b> <a href="1.3.7.html">1.3.7</a> इत्यनेन इत्संज्ञा भवति, तस्याः लोपे कृते प्रत्ययस्य दृश्यरूपम् <b>उस्</b> इति जायते । <b>अस्मिन् उस्-प्रत्यये परे धातोः अन्ते विद्यमानस्य आकारस्य प्रकृतसूत्रेण पररूपैकादेशः कृतः दृश्यते </b> । यथा, भ्वादिगणस्य 'पा' धातोः 'अपुः' इति रूपम् इत्थं सिद्ध्यति —</p>
<p><pr></p>
<p>पा (पाने, भ्वादिः, &lt;{1.1074}&gt;)</p>
<p>→ पा + लुङ् [<b>लुङ्</b> <a href="3.2.110.html">3.2.110</a> ]</p>
<p>→ पा + च्लि + लुङ् [<b>च्लि लुङि</b> <a href="3.1.43.html">3.1.43</a> ]</p>
<p>→ पा + सिच् + लुङ् [<b>च्लेः सिच्</b> <a href="3.1.44.html">3.1.44</a> इति सिच्-आदेशः]</p>
<p>→ पा + लुङ् [<b>गातिस्थाघुपाभूभ्यः सिचः परस्मैपदेषु</b> <a href="2.4.77.html">2.4.77</a> इति सिच्-प्रत्ययस्य लुक्]</p>
<p>→ अ + पा + लुङ् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]</p>
<p>→ अ + पा + झि [प्रथमपुरुषबहुवचनस्य विवक्षायाम् <b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इति झि-प्रत्ययः]</p>
<p>→ अ + पा + जुस् [<b>आतः</b> <a href="3.4.110.html">3.4.110</a> इत्यनेन आकारात् अङ्गात् परस्य (सिच्-प्रत्ययस्य लुकि कृते) झि-प्रत्ययस्य जुस्-आदेशः]</p>
<p>→ अ + पा + उस् [<b>चुटू</b> <a href="1.3.7.html">1.3.7</a>, <b>तस्य लोपः</b> <a href="1.3.9.html">1.3.9</a></p>
<p>→ अ + प् + उस् ['पा' इत्यस्य अपदान्त-आकारात् 'उस्' प्रत्यये परे <b>उस्यपदान्तात्</b> <a href="6.1.96.html">6.1.96</a> इत्यनेन पररूप-एकादेशः उकारः विधीयते ।]</p>
<p>→ अपुः [<b>ससजुषोः रुँः</b> <a href="8.2.66.html">8.2.66</a> इति रुँत्वम्, <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः ।]</p>
<p></pr></p>
<p><hlb>3.  लङ्लकारस्य परस्मैपदस्य प्रथमपुरुषबहुवचनस्य प्रक्रियायाम् अस्य सूत्रस्य प्रयोगः —</hlb></p>
<p>आकारान्तात् उत्तरस्य लङ्लकारस्य झि-प्रत्ययस्य <b>लङः शाकटायनस्यैव</b> <a href="3.4.111.html">3.4.111</a> इत्यनेन विकल्पेन जुस्-आदेशः भवति । जकारस्य अत्र <b>चुटू</b> <a href="1.3.7.html">1.3.7</a> इत्यनेन इत्संज्ञा भवति, तस्याः लोपे कृते प्रत्ययस्य दृश्यरूपम् <b>उस्</b> इति जायते । <b>अस्मिन् उस्-प्रत्यये परे धातोः अन्ते विद्यमानस्य आकारस्य प्रकृतसूत्रेण पररूपैकादेशः कृतः दृश्यते </b> । यथा, अदादिगणस्य 'पा (रक्षणे)' धातोः 'अपुः' इति रूपम् इत्थं सिद्ध्यति —</p>
<p><pr></p>
<p>पा (रक्षणे, अदादिः, &lt;{2.51}&gt;)</p>
<p>→ पा + लङ् [<b>अनद्यतने लङ्</b> <a href="3.2.111.html">3.2.111</a> इति लङ्]</p>
<p>→ पा + झि [<b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इति प्रथमपुरु</p>
<p>→ पा + च्लि + लुङ् [<b>च्लि लुङि</b> <a href="3.1.43.html">3.1.43</a> ]</p>
<p>→ पा + सिच् + लुङ [<b>च्लेः सिच्</b> <a href="3.1.44.html">3.1.44</a> इति सिच्-आदेशः]</p>
<p>→ पा + लुङ् [<b>गातिस्थाघुपाभूभ्यः सिचः परस्मैपदेषु</b> <a href="2.4.77.html">2.4.77</a> इति सिच्-प्रत्ययस्य लुक्]</p>
<p>→ अ + पा + लुङ् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]</p>
<p>→ अ + पा + झि [प्रथमपुरुषबहुवचनस्य विवक्षायाम् <b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इति झि-प्रत्ययः]</p>
<p>→ अ + पा + शप् + झि [<b>कर्तरि शप्</b> <a href="3.1.68.html">3.1.68</a> इति शप्-प्रत्ययः]</p>
<p>→ अ + पा + झि [<b>अदिप्रभृतिभ्यः शपः</b> <a href="2.4.72.html">2.4.72</a> इति शपः लुक्]</p>
<p>→ अ + पा + जुस् [<b>लङः शाकटायनस्यैव</b> <a href="3.4.111.html">3.4.111</a> इति झि-प्रत्ययस्य पाक्षिकः जुस्-आदेशः]</p>
<p>→ अ + पा + उस् [<b>चुटू</b> <a href="1.3.7.html">1.3.7</a>, <b>तस्य लोपः</b> <a href="1.3.9.html">1.3.9</a></p>
<p>→ अ + प् + उस् ['पा' इत्यस्य अपदान्त-आकारात् 'उस्' प्रत्यये परे <b>उस्यपदान्तात्</b> <a href="6.1.96.html">6.1.96</a> इत्यनेन पररूप-एकादेशः उकारः विधीयते ।]</p>
<p>→ अपुः [<b>ससजुषोः रुँः</b> <a href="8.2.66.html">8.2.66</a> इति रुँत्वम्, <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः ।]</p>
<p></pr></p>
<p><title>दलकृत्यम्</title></p>
<p><b>अपदान्तात् इति किमर्थम् ?</b> पदान्त-अवर्णात् परस्य 'उस्' इत्यस्य विषये इदं सूत्रं नैव प्रवर्तते । यथा, 'का + उस्रा (धेनुः इत्यर्थः)' इत्यत्र अस्य सूत्रस्य प्रसक्तिः नास्ति यतः अत्र आकारः पदान्ते विद्यमानः अस्ति । अतः अत्र <b>आद्गुणः</b> <a href="6.1.87.html">6.1.87</a> इति गुणैकादेशे कृते 'कोस्रा' इत्येव सिद्ध्यति । </p>
<p>एवमेव, आङ्-उपसर्गपूर्वकात् वस्-धातोः क्त-प्रत्यये कृते <qt>आ + उषिता</qt> इत्यत्र <b>शासिवसिघसीनां च</b> <a href="8.3.60.html">8.3.60</a> इति त्रिपादीसूत्रेण प्राप्तस्य षत्वस्य असिद्धत्वात् <qt>आ + उसिता</qt> इत्येव दृष्ट्वा प्रकृतसूत्रम् नैव प्रवर्तते, यतः 'आ' इति उपसर्गः पदसंज्ञकः अपि अस्ति, अतः अत्र  अपदान्तः अवर्णः न हि विद्यते ।</p>
<p><title>लिट्-लकारस्य उस्-प्रत्ययः</title></p>
<p>लिट्-लकारस्य परस्मैपदस्य प्रथमपुरुषबहुवनस्य झि-प्रत्ययस्य <b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति सूत्रेण उस्-आदेशः सम्भवति । परन्तु अस्य उस्-आदेशस्य विषये प्रकृतसूत्रं नैव प्रवर्तते, यतः अयम् उस्-प्रत्ययः <b>लिट् च</b> <a href="3.4.115.html">3.4.115</a> इत्यनेन आर्धधातुकः अस्ति; अपि च अकारान्तात् / आकारान्तात् धातोः विहितः अयं प्रत्ययः <b>असंयोगाल्लिट् कित्</b> <a href="1.2.5.html">1.2.5</a> इत्यनेन च किद्वत् अपि भवति, अतः अस्मात् प्रत्ययात् पूर्वम् विद्यमानस्य अकारस्य <b>अतो लोपः</b> <a href="6.4.48.html">6.4.48</a> इत्यनेन, तथा च आकारस्य <b>आतो लोप इटि च</b> <a href="6.4.64.html">6.4.64</a> इत्यनेनैव अङ्गकार्यस्य सोपानेषु एव लोपः क्रियते, तदर्थम् प्रकृतसूत्रम् नैव आवश्यकम् ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p><b>नाम्रेडितस्यान्त्यस्य तु वा (नित्यमाम्रेडिते डाचि)</b> - तत्राह-नाम्रेडितस्य ।अव्यक्तानुकरणस्यात #इता॑वितिपररूप॑मितिएकः पूर्वपरयो॑रिति चानुवर्तते । आम्रेडितस्याव्यक्तानुकरणस्यावयवो योऽच्छब्दस्तस्येतिशब्दे परे पररूपं न स्यात् । अन्त्यस्य तु वा । तुरवधारणे । अच्छब्दान्त्यस्य तकारस्यैव इकारस्य च पररूपं वा स्यान्नत्वकारस्यापीत्यर्थः । तदाह — आम्रेडीतस्य प्रागुक्तमित्यादिना । ननु पटत् पटदित्यत्र कथं द्वित्वमित्यत आह — डाचीति ।डाचि बहुलं द्वे भवत इति द्वित्व॑मित्यन्वयः । नन्वव्यक्तानुकरणाद्द्व्यजवरार्धादनितौ डाच् इति डाचः कथमिह संभवः, इतिशब्दे परतस्तत्पर्युदासः स्यादित्यत आह — बहुलग्रहणादिति । वेत्यनुक्त्वा बहुलग्रहणमदिकविधानार्थं, बहूनर्थान् लाति गृह्णातीति तद्व्युत्पत्तेरिति भावः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.96
sutra: उस्यपदान्तात्</p>
<hr />
<p>भिन्द्यौरिति। भिदेर्लिङ्, यासुट्, झेर्जुस्, श्नसोरल्लोपः,'लिङ्ः सलोपो' नन्त्यस्यऽ इति सलोपः, भिन्द्याऔस् -अनेन पररूपम्। अदुरिति। दाञो लुङ्,'गातिस्था'  इत्यादिना सिचो लुक्, ठातःऽ इति झेर्जुस्, अदाऔस् -अनेन पररूपम् । कोस्रेति। ननु चानर्थकत्वादेवास्योसो ग्रहणं न भविष्यति ? एवं तर्ह्येतज्ज्ञापयति -अनर्थस्याप्युसो ग्रहणमिति, तेन भिद्यौरित्यादावप्युसि पररूपं भवति। अत्र हि यासुडादिः समुदायोऽर्थवान्, न तु तदवयव उस्। कोषितेति। वसेः क्तः,'वसतिक्षुदोरिट्' , यजादित्वात्सम्प्रसारणम्,'शासिवसिघसीनां च'  इति षत्वम्, तस्यासिद्धत्वादुसि न पररूपं भवति। अस्य तु लाक्षणिकत्वादेवाग्रहणं सिद्धम्। अबिभयुरिति। भियो लङ्, शपः श्लुः,'सिजभ्यस्त'  इत्यादिना झेर्जुस्,'जुसि च'  इति गुणः ॥</p></div>