<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.26.html">
            <button class="muted-button">Prev 5.1.26</button>
        </a>
        <a href="5.1.28.html">
            <button class="muted-button">Next 5.1.28</button>
        </a>
        </nav><h2>Kashika</h2>
<hr />
<p>index: 5.1.27
sutra: शतमानविंशतिकसहस्रवसनादण्</p>
<hr />
<p>शतमानादिभ्यः शब्देभ्यः अण् प्रत्ययो भवति आर्हीयेष्वर्थेषु। ठक्ठञोरपवादः। शतमानेन क्रीतं शातमानं शतम्। वैशतिकम्। साहस्रम्। वासनम्।</p>
<h2>Siddhanta Kaumudi</h2>
<hr />
<p>index: 5.1.27
sutra: शतमानविंशतिकसहस्रवसनादण्</p>
<hr />
<p>एभ्योऽण् स्यात् । ठञ्ठक्कनामपवादः । शतमानेन क्रीतं शातमानम् । वैंशतिकम् । साहस्रम् । वासनम् ॥</p>
<h2>Balamanorama</h2>
<hr />
<p>index: 5.1.27
sutra: शतमानविंशतिकसहस्रवसनादण्</p>
<hr />
<p><em>शतमानविंशतिकसहस्रवसनादण्</em> - शतमान । शातमानमिति । अत्र ठञ् प्राप्तः । वैंशतिकमिति । विंशत्या क्रीतं विंशतिकम् । संज्ञाशब्दोऽयम् ।विंशतितिंरशद्भ्या॑मिति योगविभागात्कन् । विंशतिकेन क्रीतिमिति विग्रहः । तत्र परिमाणविशेषस्य संज्ञा चेट्ठञ् प्राप्तः, अन्यस्य संज्ञा चेट्ठक् प्राप्तः । साहरुआमिति । सहरुओण क्रीतमिति विग्रहः ।सङ्ख्याया अतिशदन्तायाः॑ इति कन् प्राप्तः । वासनमिति । वसनेन क्रीतिमिति विग्रहः । अत्र ठक् प्राप्तः । </p>
<h2>Padamanjari</h2>
<hr />
<p>index: 5.1.27
sutra: शतमानविंशतिकसहस्रवसनादण्</p>
<hr />
<p>ठकठञोरपवाद इति। शतमानं। परिमाणम्, सहस्रं संख्या; ताभ्यां ठञोऽपवादः। विंशत्या क्रीतं विंशतिकं संज्ञाशब्दोऽयम्, असंज्ञायाम्'विंशतित्रिंशद्भयां ड्वुनसंज्ञायाम्'  इति ड्वुना भवितव्यम्, सा यदि परिमाणस्य संज्ञा ? तदा ततोऽपि ठञोऽपवादः। अथ त्वर्थान्तरस्य, ततष्ठकः। वसनशब्दातु ठक एव ॥</p></div>