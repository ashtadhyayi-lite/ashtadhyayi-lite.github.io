<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.3.11.html"><button class="muted-button">Prev 7.3.11</button></a>
        <a href="7.3.13.html"><button class="muted-button">Next 7.3.13</button></a>
        </nav><h2>Kashika</h2>
<hr />
<p>index: 7.3.12
sutra: सुसर्वार्धाज्जनपदस्य</p>
<hr />
<p>सु सर्व अर्ध इत्येतेभ्यः उत्तरस्य जनपदवाचिनः उत्तरपदस्य अचामादेरचः वृद्धिर्भवति तद्धिते ञिति, णिति, किति च परतः। सुपाञ्चालकः। सर्वपाञ्चालकः। अर्धपाञ्चालकः। <b>जनपदतदवध्योश्च</b> <a href="4.2.124.html">4.2.124</a>, <b>अवृद्धादपि बहुवचनविषयात्</b> <a href="4.2.125.html">4.2.125</a> इति वुञ्। सुसर्वार्धदिक्शब्देभ्यो जनपदस्य इति तदन्तविधिः।</p>
<h2>Siddhanta Kaumudi</h2>
<hr />
<p>index: 7.3.12
sutra: सुसर्वार्धाज्जनपदस्य</p>
<hr />
<p>उत्तरपदस्य वृद्धिः । सुपाञ्चालकः । सर्वपाञ्चालकः । अर्धपाञ्चालकः । जनपदतदवध्योः - &lt;{SK1348}&gt; इति वुञ् ।&lt;!सुसर्वार्धदिक्शब्देभ्यो जनपदस्येति तदन्तविधिः !&gt; (वार्तिकम्) ॥</p>
<h2>Balamanorama</h2>
<hr />
<p>index: 7.3.12
sutra: सुसर्वार्धाज्जनपदस्य</p>
<hr />
<p><b>सुसर्वार्धाज्जनपदस्य</b> - सुसर्वार्धाज्जनपदस्य । सु, सर्व, अर्ध इत्येतत्पूर्वस्य जनपदवाचिन इत्यर्थः । उत्तरपदस्य वृद्धिरिति । शेषपूरणम् । सुपाञ्चालक इति । सुपञ्चालेषु जात इत्यर्थः । जनपदेति ।जवपदतदवध्यो॑रित्यनुवृत्तौअवृद्धादपि बहुवचनविषया॑दिति वुञित्यर्थः । ननुअनृद्धादपी॑ति प्रत्ययविधौ कथं तदन्तविधिरित्यत आह — सुसर्वेति । सु, सर्व अर्ध, दिक्शब्द -एभ्यः परस्य जनपदवाचिन उपरि प्रत्ययविधौ तदन्तविधिरित्यर्थकेनयेन विधि॑रिति सूत्रभाष्यपठितवचनेन तदन्तविधिरित्यर्थः ।</p>
<h2>Padamanjari</h2>
<hr />
<p>index: 7.3.12
sutra: सुसर्वार्धाज्जनपदस्य</p>
<hr />
<p>जनपदवाचिन इति । स्वरूपग्रहणं तु न भवति; उतरसूत्रे मद्रप्रतिषेधात् । सुसर्वार्धेत्यादि । जनपदवाचिनः शब्दस्यानन्तरे प्रत्यये विधीयमाने तदन्तस्यापि ग्रहणं भवति, यदि सुप्रभृतिभ्यः परः सम्भवतीत्यर्थः ॥</p></div>