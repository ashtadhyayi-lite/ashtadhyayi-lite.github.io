<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.2.29.html"><button class="muted-button">Prev 1.2.29</button></a>
        <a href="1.2.31.html"><button class="muted-button">Next 1.2.31</button></a>
        </nav><h2 class="dev">नीचैरनुदात्तः</h2><p class="sname"><font color=blue>1-2-30 नीचैः अनुदात्तः</font> <font color="DeepPink"> अच्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 1.2.30
sutra: नीचैरनुदात्तः</p>
<hr />
<p>नीचैः अच् अनुदात्तः ।</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.2.30
sutra: नीचैरनुदात्तः</p>
<hr />
<p>यस्य स्वरस्य उच्चारणम् तस्य उच्चारणस्थानस्य अधोभागात् भवति, तस्य 'अनुदात्तः' इति संज्ञा भवति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.2.30
sutra: नीचैरनुदात्तः</p>
<hr />
<p>A vowel that is pronounced only using the lower-half portion of its उच्चारणस्थान is known as अनुदात्त.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.2.30
sutra: नीचैरनुदात्तः</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'अनुदात्तः' इति संज्ञा । यस्य स्वरस्य उच्चारणम् उच्चारणस्थानस्य केवलम् अधोभागात् भवति, तस्य स्वरस्य 'अनुदात्तः' इति संज्ञा भवति । यथा - </p>
<p>1) अवर्णस्य उच्चारणस्थानम् कण्ठः । अतः कण्ठस्य अधोभागात् सम्पद्यमानः 'अ', 'आ' उत 'अ3' इति स्वरः अनुदात्तसंज्ञकः भवति । </p>
<p>2) इवर्णस्य उच्चारणस्थानम् तालु । अतः तालुनः अधोभागात् सम्पद्यमानः 'इ', 'ई' उत 'इ3' इति स्वरः अनुदात्तसंज्ञकः भवति । </p>
<p>3) उवर्णस्य उच्चारणस्थानम् ओष्ठौ । अतः तालुनः अधोभागात् सम्पद्यमानः 'इ', 'ई' उत 'इ3' इति स्वरः अनुदात्तसंज्ञकः भवति । </p>
<p>4) ऋवर्णस्य उच्चारणस्थानम् मूर्धा । अतः ओष्ठयोः अधोभागात् सम्पद्यमानः 'उ', 'ऊ' उत 'उ3' इति स्वरः अनुदात्तसंज्ञकः भवति ।  </p>
<p>5) एवर्णस्य, ऐवर्णस्य च उच्चारणस्थानम् कण्ठः तालु च  । अतः कण्ठस्य तालुनः च अधोभागात् सम्पद्यमानाः 'ए', 'ए3', 'ऐ', 'ऐ3' एते स्वराः अनुदात्तसंज्ञकाः भवन्ति । </p>
<p>6) ओवर्णस्य औवर्णस्य च उच्चारणस्थानम् कण्ठः औष्ठौ च । अतः कण्ठस्य ओष्ठयोः च अधोभागात् सम्पद्यमानाः 'ओ', 'ओ3', 'औ', 'औ3' एते स्वराः अनुदात्तसंज्ञकाः भवन्ति । </p>
<p>अनेन प्रकारेण निर्दिष्टस्य स्थानस्य <b>केवलम् अधोभागात्</b> यदि स्वरस्य उच्चारणम् भवति, तर्हि सः स्वरः 'अनुदात्तः' नाम्ना ज्ञायते ।</p>
<p><title>स्वराणाम् बाह्यप्रयत्नाः</title></p>
<p>स्वराणाम् आहत्य त्रयः बाह्यप्रयत्नाः सन्ति - उदात्तः, अनुदात्तः, स्वरितः । एतेषु 'अनुदात्तः' इत्यस्य व्याख्या अनेन सूत्रेण दीयते । 'उदात्तः' इत्यस्य व्याख्या <b>उच्चैरुदात्तः</b> <a href="1.2.29.html">1.2.29</a> इत्यनेन, तथा च 'स्वरितः' इत्यस्य व्याख्या <b>समाहारः स्वरितः</b> <a href="1.2.31.html">1.2.31</a> इत्यनेन दीयते । </p>
<p><title>प्रयोजनम्</title></p>
<p>भिन्नेषु सूत्रेषु स्वराणाम् उच्चारणविशेषं निदर्शयितुम् 'अनुदात्त'संज्ञायाः प्रयोगः कृतः दृश्यते । यथा, <b>अनुदात्तौ सुप्पितौ</b> <a href="3.1.4.html">3.1.4</a> इति सूत्रेण सर्वेषु सुप्-प्रत्ययेषु श्रूयमाणः स्वरः अनुदात्तसंज्ञां प्राप्नोति । इत्युक्ते, एतेषाम् उच्चारणसमये उच्चारणस्थानस्य केवलम् अधोभागस्यैव प्रयोगः करणीयः - इत्याशयः । </p>
<p><title>उच्चारणम्, लेखनम्</title></p>
<p>अनुदात्तः इत्युक्ते 'अस्पष्टः स्वरः उत लघुध्वनौ उक्तः स्वरः उत शनैः उक्तः स्वरः' इति न । अनुदात्तः does not mean low volume.  It means 'low pitch' . स्वरस्य अनुदात्तभेदस्य निर्देशार्थम् अधोरेखा दीयते । यथा, 'अ॒' इति अनुदात्तः अकारः । एवमेव 'ई॒' इति अनुदात्तः ईकारः । 'ऐ॒' इति अनुदात्तः ऐकारः ।  </p>
<h2 id="kashika">Kashika</h2><a href="#">Up</a>
<hr />
<p>index: 1.2.30
sutra: नीचैरनुदात्तः</p>
<hr />
<p>अचिति वर्तते। नीचैरुपलभ्यमानो योऽच् सोऽनुदात्तसंज्ञो भवति। समाने स्थाने नीचभागे निष्पन्नोऽचनुदात्तः। यस्मिन्नुच्चार्यमाणे गात्राणामन्ववसर्गो मार्दवं भवति, स्वरस्य मृदुता स्निग्धता, कण्ठविवरस्य उरुता महत्ता। त्व सम सिम इत्यनुच्चानि। नमस्ते रुद्र नीलकण्ठ सहस्राक्ष। अनुदात्तप्रदेशाः <b>अनुदात्तौ सुप्पितौ</b> <a href="3.1.4.html">3.1.4</a> इत्येवमाद्यः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.2.30
sutra: नीचैरनुदात्तः</p>
<hr />
<p>स्पष्टम् ॥ अ॒र्वाङ् ॥ </p>
<h2 id="balamanorama">Balamanorama</h2><a href="#">Up</a>
<hr />
<p>index: 1.2.30
sutra: नीचैरनुदात्तः</p>
<hr />
<p><b>नीचैरनुदात्तः</b> - अनुदात्तसंज्ञामाह-नीचैरनुदात्तः । स्पष्टमिति उक्तरीत्या ताल्वादिषु अधोभागे निष्पन्नोऽच् अनुदात्तसंज्ञः स्यादिति स्पष्टार्थकमित्यर्थः । अर्वाङ् इति ।अर्वाङ् यज्ञस्संक्राम॑ इत्यृचि आद्योऽकारोऽनुदात्त इत्यर्थः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 1.2.30
sutra: नीचैरनुदात्तः</p>
<hr />
<p>अजिति वर्तते इति । तेन हल् स्रंसनधर्मेणानुदातसंज्ञो न भवति, अन्ववसर्ग इत्यस्य विवरणं मार्दवमिति, शैथिल्यमित्यर्थः । मृदुतेत्यस्य स्निग्धतेति । उरुतेत्यस्य महतेति । महत्वादेव च शीघ्रं वायोर्निष्क्रमणाद्गलावयवानामशोषणात्स्वरस्य स्निग्धता भवति । अनुच्चानीति । सर्वादावेवमेव पठात् । फिषि तु ऽसिमस्याथर्वणेऽ इत्यन्त उदात इत्युक्तम् । अनाथर्वणेऽपि तुच्छन्दस्यन्तोदातत्वं दृश्यते, आद्रात्री वासस्तनुते सिमस्मै, उच्छ्4%अक्रमजते सिमस्मादिति, नमस्ते रुद्रेति, ऽतेमयावेकवचनस्यऽ इत्यत्र ऽअनुदातं सर्वम्ऽ इत्यधिकारातेशब्दोऽनुदातः । रुद्रादयोऽप्यामन्त्रितनिघातेन । पदकाले चानुदातस्य श्रवणम् । संहितायां तु ऽस्वरितात्संहितायाम्ऽ इत्यैकश्रुत्यं भवति ॥</p></div>