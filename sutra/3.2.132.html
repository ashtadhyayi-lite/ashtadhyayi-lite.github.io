<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.2.131.html"><button class="muted-button">Prev 3.2.131</button></a>
        <a href="3.2.133.html"><button class="muted-button">Next 3.2.133</button></a>
        </nav><h2>Kashika</h2>
<hr />
<p>index: 3.2.132
sutra: सुञो यज्ञसंयोगे</p>
<hr />
<p>यज्ञेन संयोगः यज्ञसंयोगः। यज्ञसंयुक्तेऽभिषवे वर्तमानात् सुनोतेर्धातोः शतृप्रत्ययो भवति। सर्वे सुन्वन्तः। सर्वे यजमानाः सत्रिण उच्यन्ते। संयोगग्रहणं प्रधानकर्तृप्रतिपत्त्यर्थम्। याजकेसु मा भूत्। यज्ञसंयोगे इति किम्? सुनोति सुराम्।</p>
<h2>Siddhanta Kaumudi</h2>
<hr />
<p>index: 3.2.132
sutra: सुञो यज्ञसंयोगे</p>
<hr />
<p>सर्वे सुन्वन्तः सर्वे यजमानाः सत्रिणः ॥</p>
<h2>Balamanorama</h2>
<hr />
<p>index: 3.2.132
sutra: सुञो यज्ञसंयोगे</p>
<hr />
<p><b>सुञो यज्ञसंयोगे</b> - सुञो यज्ञ । यज्ञसंयुक्तेऽभिषवे वर्तमानात् सुनोतेः शतृप्रत्यय इत्यर्थः । संयोगग्रहणं यज्ञस्वामिपरिग्रहार्थम् । तेन याजकेषु न भवति । तत्र सुन्वन्नित्येकवचनान्तं दशपूर्णमासज्योतिष्टोमादिविषयम्, एककर्तृकत्वात् । बहुवचनान्तं तु सत्रविषयमेव, तत्र ऋत्विजामपि यजमानत्वादिति मत्वा आह —  सर्वे सुन्वन्त इति । </p>
<h2>Padamanjari</h2>
<hr />
<p>index: 3.2.132
sutra: सुञो यज्ञसंयोगे</p>
<hr />
<p>सुञो यज्ञयंयोगे॥ कर्मसाधनस्संयोगशब्द इत्याद - यज्ञसंयुक्तेऽभिषव इति। सर्वे सुन्वन्त इति। प्रयोगः। तस्य विषयमाह - सर्वे यजमानास्सत्रिण उच्यन्ते इति। सूत्रेषु हि ये यजमानास्ते ऋत्विज इति सर्वे प्रधानकर्तारः। इह'सुञो यज्ञे'  इत्येव सिद्धम्, यज्ञविषयश्चेत्सुनोत्यर्थो भवतीत्यर्थः, तत्किं संयोगग्रहणेन? तत्राह - संयोगग्रहणमिति।'लटः शतृशानचौ'  इत्यनेनाप्यप्रधाने कर्तरि न भवति, संयोगग्रहणसामर्थ्यात्प्रधानकर्ताउअधिकारी॥</p></div>