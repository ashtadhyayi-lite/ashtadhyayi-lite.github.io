<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.168.html"><button class="muted-button">Prev 6.4.168</button></a>
        <a href="6.4.170.html"><button class="muted-button">Next 6.4.170</button></a>
        </nav><h2>Kashika</h2>
<hr />
<p>index: 6.4.169
sutra: आत्माध्वानौ खे</p>
<hr />
<p>आत्मनध्वनित्येतौ खे परतः प्रकृत्या भवतः। आत्मने हितः आत्मनीनः। अध्वानमलङ्गामी अध्वनीनः। खे इति किम्? प्रत्यात्मम्। प्राध्वम्। प्रत्यात्मम् इति अव्ययीभावे <b>अनश्च</b> <a href="5.4.108.html">5.4.108</a> इति समासान्तः टच्प्रत्ययः। प्राध्वम् इति <b>उपसर्गादध्वनः</b> <a href="5.4.85.html">5.4.85</a> इति अच्प्रत्ययः।</p>
<h2>Siddhanta Kaumudi</h2>
<hr />
<p>index: 6.4.169
sutra: आत्माध्वानौ खे</p>
<hr />
<p>एतौ खेप्रकत्या स्तः । आत्मने हितमात्मनीनम् । विश्वजनीनम् ॥ कर्मधारयादेवेष्यते ॥ षष्ठीतत्पुरुषाद्बहुव्रीहेश्च छ एव । विश्वजनीयम् ।&lt;!पञ्चजनादुपसंख्यानम् !&gt; (वार्तिकम्) ॥ पञ्चजनीनम् ।&lt;!सर्वजनाट्ठञ् खश्च !&gt; (वार्तिकम्) ॥ सार्वजनिकः । सर्वजनीनः ।&lt;!महाजनाट्ठञ् !&gt; (वार्तिकम्) ॥ माहाजनिकः । मातृभोगीणः । पितृभोगीणः । राजभोगीणः । (गणसूत्रम् -) आचार्यादणत्वं च ॥ आचार्यभोगीनः ॥</p>
<h2>Laghu Siddhanta Kaumudi</h2>
<hr />
<p>index: 6.4.169
sutra: आत्माध्वानौ खे</p>
<hr />
<p>एतौ खे प्रकृत्या स्तः । आत्मने हितम् आत्मनीनम् । विश्वजनीनम् । मातृभोगीणः ॥  इति छयतोरवधिः  ॥ ९ ॥</p>
<h2>Balamanorama</h2>
<hr />
<p>index: 6.4.169
sutra: आत्माध्वानौ खे</p>
<hr />
<p><b>आत्माध्वानौ खे</b> - तत्र टिलोपे प्राप्ते — आत्माध्वानौ खे । प्रकृत्या स्त इति ।प्रकृत्यैक॑जित्यस्तदनुवृत्तेरिति बावः । कर्मधारयादेवेति ।विआजनशब्दा॑दिति शेषः । त्र व्याख्यानमेव शरणम् । विआजनीयमिति । विआस्य जनो विआजनः=साधारमो वैद्यादिः । विआओ जनो यस्येति बहुव्रीहिर्वा । तस्मै हितमिति विग्रहः । पञ्चजनीनमिति । ब्राआहृणक्षत्रियवैश्यशूद्राश्चत्वारो वर्णा रथकारजातिश्चेत्येते पञ्चजनां । तेभ्यो हितमिति विग्रहः । सर्वजनाट्ठञ्खश्चेति । 'वक्तव्य' इति शेषः ।समानाधिकरणादिति वक्तव्य॑मिति वार्तिकं भाष्ये स्थितम् । महाजनाट्ठञिति । 'वक्तव्य' इति शेषः । विआजनप्रसङ्गादिदं वार्तिकद्वयमुपन्यस्तम् । अथ भोगोत्तरपदस्योदाहरति — मातृभोगीण इति । मातृभोगाय हित इत्यर्थः । आचार्यादिति । आचार्यशब्दात्परस्य भोगीनशब्दस्य नस्य णत्वाऽभावो वाच्य इत्यर्थः । नच असमानपदस्थत्वादेवात्र मत्वास्याऽप्रसक्तेस्तन्निषेधो व्यर्थ इति वाच्यं, मातृभोगीणादौ णत्वज्ञापनार्थत्वात् । </p></div>