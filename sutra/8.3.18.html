<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.17.html"><button class="muted-button">Prev 8.3.17</button></a>
        <a href="8.3.19.html"><button class="muted-button">Next 8.3.19</button></a>
        </nav><h2 class="title">व्योर्लघुप्रयत्नतरः शाकटायनस्य</h2><p class="sname"><font color=blue>8-3-18 व्योः लघुप्रयत्नतरः शाकटायनस्य</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <font color="Maroon">भोभगोअघोअपूर्वस्य</font> <font color="Brown">अशि</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.18
sutra: व्योर्लघुप्रयत्नतरः शाकटायनस्य</p>
<hr />
<p>पदस्य व्योः अशि लघुप्रयत्नतरः शाकटायनस्य </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.18
sutra: व्योर्लघुप्रयत्नतरः शाकटायनस्य</p>
<hr />
<p>शाकटायनस्य मतेन (इत्युक्ते विकल्पेन) पदान्त-वकार-यकारयोः स्थाने संहितायाम् अशि-परे लघूच्चारणौ वकार-यकारौ भवतः । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.18
sutra: व्योर्लघुप्रयत्नतरः शाकटायनस्य</p>
<hr />
<p>In the context of संहिता, according to शाकटायन, the पदान्त-वकार and  पदान्त-यकार, when followed by a letter from अश्-प्रत्याहार are converted respectively to  लघु-उच्चारण-वकार and लघु-उच्चारण-यकार.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.18
sutra: व्योर्लघुप्रयत्नतरः शाकटायनस्य</p>
<hr />
<p>वकारयकारयोः भोभगोअघोअवर्णपूर्वयोः पदान्तयो लघुप्रयत्नतर आदेशो भवति अशि परतः शाकटायनस्य आचर्यस्य मतेन। भोयत्र, भो अत्र। भगोयत्र, भगो अत्र। अघोयत्र, अभो अत्र। कयास्ते, क आस्ते। अस्मायुद्धर, अस्मा उद्धर। असवादित्यः, असा आदित्यः। द्वावत्र, द्वा अत्र। द्ववानय, द्वा आनय। लघुप्रयत्नतरत्वमुच्चारणे स्थानकरणशैथिल्यम्। स्थानं ताल्वादि। करणं जिह्वामूलादि। तयोरुच्चारणे शैथिल्यं मन्दप्रयत्नता।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.18
sutra: व्योर्लघुप्रयत्नतरः शाकटायनस्य</p>
<hr />
<p>पदान्तयोर्वकारयकारयोर्लघूच्चारणौ वयौ वा स्तोऽशि परे । यस्योच्चारणे जिह्वाग्रोपाग्रमध्यमूलानां शैथिल्यं जायते स लघूच्चारणः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.18
sutra: व्योर्लघुप्रयत्नतरः शाकटायनस्य</p>
<hr />
<p><pt></p>
<p><b>अश्</b> = सर्वे स्वराः + मृदुव्यञ्जनानि (वर्गतृतीयचतुर्थपञ्चमाः, अन्तःस्थाः, हकारः) ।  <light>खर्-प्रत्याहास्थान् वर्णान् विहाय अन्ये सर्वे वर्णाः सर्वे अश्-प्रत्याहारे विद्यन्ते ।</light></p>
<p></pt></p>
<p>अश्-वर्णे परे शाकटायनस्य मतेन पदान्तयकारस्य <b>लघु-उच्चारण-यकारः</b> तथा च पदान्तवकारस्य <b>लघु-उच्चारण-वकारः</b> भवति इति अस्य सूत्रस्य आशयः ।</p>
<p><b>लघुप्रयन्ततरः / लघूच्चारणः वर्णः</b> — यस्य वर्णस्य स्पष्टरूपेण उच्चारणम् न भवति, तथा च यस्य वर्णस्य उच्चारणे स्थानस्य (तालुनः/कण्ठस्य/मूर्ध्नः/दन्तानाम्/ओष्ठयोः) तथा च करणस्य (जिह्वामूलस्य / जिह्वामध्यस्य / जिह्वाग्रस्य) शैथिल्यम् (मन्द-प्रयत्नः) जायते, तादृशः वर्णः लघु-उच्चारणवर्णः नाम्ना ज्ञायते । A letter that is pronounced indistinctly and has a shorter duration is called लघु-उच्चारण वर्ण) । एतादृशः लघूच्चारणवर्णः पदान्तयकारस्य पदान्तवकारस्य च स्थाने प्रकृतसूत्रेण विधीयते । स्थानसाधर्म्यात् यकारस्य स्थाने लघूच्चारणयकारः ( <b>य्॔</b> ), वकारस्य च स्थाने लघूच्चारणवकारः ( <b>व्॔</b> ) विधीयते इत्याशयः । </p>
<p><note>The लघूच्चारणयकारः is shown as <b>य्॔</b>&nbsp; and the लघूच्चारणवकारः is shown as <b>व्॔</b>&nbsp;  purely as a writing convention to show them separate from the normal यकार and वकार. It should be noted that this is not a standard convention. The script does not have separate marker for writing the लघूच्चारण versions, because these are mostly theoretical concepts these days.</note></p>
<p>उदाहरणानि एतानि —</p>
<ol>
<li><qt>भगोस् ईश्वराः</qt> इत्यत्र सकारस्य रुत्वे, यकारादेशे च तस्य स्थाने विकल्पेन लघूच्चारणः यकारः विधीयते । </li>
</ol>
<p><pr></p>
<p>भोस् ईश्वराः </p>
<p>→ भगोरुँ ईश्वराः [<b>ससजुषो रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→  भगोय् ईश्वराः [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ भगोय्॔ ईश्वराः [<b>व्योर्लघुप्रयत्नतरः शाकटायनस्य</b> <a href="8.3.18.html">8.3.18</a> इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]</p>
<p>→ भगोयी॔श्वराः [वर्णमेलनम्]</p>
<p></pr></p>
<p>अत्र <qt>भगोय् ईश्वराः</qt> अस्यां स्थितौ लघूच्चारणयकारः केवलम् विकल्पेन एव भवति । यत्र लघूच्चारणः यकारः न विधीयते, तत्र तु <b>ओतो गार्ग्यस्य</b> <a href="8.3.20.html">8.3.20</a> इत्यनेन नित्यम् एव यकारलोपं कृत्वा <qt>भगो ईश्वराः</qt> इति अपि सिद्ध्यति ।</p>
<ol>
<li><qt>देव + जस् + आयान्ति</qt> इत्यत्र सकारस्य रुत्वे, यकारादेशे च तस्य स्थाने विकल्पेन लघूच्चारणः यकारः विधीयते —</li>
</ol>
<p><pr></p>
<p>देव + जस् + आगच्छन्ति</p>
<p>→ देवास् आगच्छन्ति [<b>प्रथमयोः पूर्वसवर्णः</b> <a href="6.1.102.html">6.1.102</a> इति पूर्वसवर्णदीर्घः आकारः]</p>
<p>→ देवारुँ आगच्छन्ति [<b>ससजुषो रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ देवाय् आगच्छन्ति [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ देवाय्॔ आगच्छन्ति [<b>व्योर्लघुप्रयत्नतरः शाकटायनस्य</b> <a href="8.3.18.html">8.3.18</a> इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]</p>
<p>→ देवाया॔गच्छन्ति ।</p>
<p>यत्र लघूच्चारणः यकारः न विधीयते, तत्र  <qt>देवाय् आगच्छन्ति</qt> अस्यां स्थितौ <b>लोपः शाकल्यस्य</b> <a href="8.3.19.html">8.3.19</a> इत्यनेन विकल्पेन यकारलोपं कृत्वा <qt>देवा आगच्छन्ति</qt> इति सिद्ध्यति । तस्य अपि अभावे केवलं वर्णमेलनं कृत्वा <qt>देवायागच्छन्ति</qt> इत्यपि सिद्ध्यति । </p>
<p></pr></p>
<ol>
<li><qt>देव + जस् + यान्ति</qt> इत्यत्र सकारस्य रुत्वे, यकारादेशे च तस्य स्थाने विकल्पेन लघूच्चारणः यकारः विधीयते , तस्य च अग्रे नित्यम् लोपः अपि भवति —</li>
</ol>
<p><pr></p>
<p>देव + जस् + यान्ति</p>
<p>→ देवास् यान्ति [<b>प्रथमयोः पूर्वसवर्णः</b> <a href="6.1.102.html">6.1.102</a> इति पूर्वसवर्णदीर्घः आकारः]</p>
<p>→ देवारुँ यान्ति [<b>ससजुषो रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ देवाय् यान्ति [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ देवाय्॔ यान्ति [<b>व्योर्लघुप्रयत्नतरः शाकटायनस्य</b> <a href="8.3.18.html">8.3.18</a> इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]</p>
<p>→ देवा यान्ति [<b>हलि सर्वेषाम्</b> <a href="8.3.22.html">8.3.22</a> इति पदान्ते विद्यमानस्य लघूच्चारणयकारस्य लोपः]</p>
<p>पक्षे <qt>देवाय् आगाच्छन्ति</qt> अस्यां स्थितौ अपि <b>हलि सर्वेषाम्</b> <a href="8.3.22.html">8.3.22</a>  इत्यनेन यकारलोपं कृत्वा <qt>देवा यान्ति</qt> इत्येव सिद्ध्यति ।</p>
<p></pr></p>
<ol>
<li><qt> द्वौ + एतौ</qt> अत्र आवादेशे कृते वकारस्य प्रकृतसूत्रेण विकल्पेन लघूच्चारणः वकारः भवति —</li>
</ol>
<p><pr></p>
<p>द्वौ एतौ</p>
<p>→ द्वाव् एतौ [<b>एचोऽयवायावः</b> <a href="6.1.78.html">6.1.78</a> इति आवादेशः]</p>
<p>→ द्वाव्॔ एतौ [<b>व्योर्लघुप्रयत्नतरः शाकटायनस्य</b> <a href="8.3.18.html">8.3.18</a> इत्यनेन विकल्पेन वकारस्य अश्-वर्णे परे लघु-प्रयत्नतरः वकारः]</p>
<p>→ द्वावे॔तौ</p>
<p>लघूच्चारणवर्णस्य अभावे <qt>द्वाव् एतौ</qt> अस्यां स्थितौ <b>लोपः शाकल्यस्य</b> <a href="8.3.19.html">8.3.19</a> इत्यनेन वकारलोपं कृत्वा <qt>द्वा एतौ</qt> इति सिद्ध्यति । तदभावे केवलं वर्णमेलनं कृत्वा <qt>द्वावेतौ</qt> इत्यपि सिद्ध्यति । </p>
<p></pr></p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.18
sutra: व्योर्लघुप्रयत्नतरः शाकटायनस्य</p>
<hr />
<p>अतिशयेन लघुप्रयत्नःउलघुप्रयत्नतरः । वर्णोच्चारणहेतुरात्मधर्मः उ प्रयत्नः । उदाहरणेष्वान्तर्यतो वकारस्य वकारः, यकारस्य यकारः । किं पुनरिदं लघुप्रयत्नतरत्वम् ? इत्याह - लघुप्रयत्नतरत्वमिति । स्थानमुताल्वादि, जिह्वाया अग्रोपाग्रमध्यमूलानिउकरणानि, प्रयत्नस्य लघुत्वे तानि शिथिलानिउलघूनि भवन्ति ॥</p></div>