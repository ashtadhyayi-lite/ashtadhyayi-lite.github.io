<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.146.html">
            <button class="muted-button">Prev 6.4.146</button>
        </a>
        <a href="6.4.148.html">
            <button class="muted-button">Next 6.4.148</button>
        </a>
        </nav><h2>Kashika</h2>
<hr />
<p>index: 6.4.147
sutra: ढे लोपोऽकद्र्वाः</p>
<hr />
<p>ढे परतः उवर्णान्तस्य भस्य अकर्वाः लोपो भवति। कामण्डलेयः। शैतवाहेयः। जांवेयः। माद्रबाहेयः। अकद्र्वाः इति किम्? काद्रवेयो मन्त्रमपश्यत्।</p>
<h2>Siddhanta Kaumudi</h2>
<hr />
<p>index: 6.4.147
sutra: ढे लोपोऽकद्र्वाः</p>
<hr />
<p>कद्रूभिन्नस्योवर्णान्तस्य भस्य लोपः स्यात् ढे परे । कामण्डलेयः । कमण्डलुशब्दश्चतुष्पाज्जातिविशेषे ॥</p>
<h2>Balamanorama</h2>
<hr />
<p>index: 6.4.147
sutra: ढे लोपोऽकद्र्वाः</p>
<hr />
<p><em>ढे लोपोऽकद्र्वाः</em> - ढे लोपोऽकद्र्वाः । भस्येत्यधिकृतम् 'ओर्गुणः' इत्यत ओरिति षष्ठन्तेनानुवृत्तेनविशेष्यते । तदन्तविधिः । तदाह — कद्रूभिन्नस्येति ।अलोऽन्त्यस्ये॑त्यन्त्यलोपः । ओर्गुणापवादः । कामण्डलेय इति । कमण्डलोरपत्यमिति विग्रहः । ढकि #एयादेशे आदिवृद्धावुकारलोपः । ननु कमण्डलुशब्दवाच्यस्य जलपात्रस्याऽचेतनस्य कथमपत्ययोगः, तत्राह — कमण्डलुशब्दश्चतुष्पाज्जातिविशेषे इति । अत एवकमण्डलुपदे आदधीते॑ति बह्वृचब्राआहृणं सङ्गच्छत इति भावः । </p>
<h2>Padamanjari</h2>
<hr />
<p>index: 6.4.147
sutra: ढे लोपोऽकद्र्वाः</p>
<hr />
<p>मद्रबाहुशब्दाद् बाह्वन्तात्संज्ञायाम् इत्युङ्, कद्रुशब्दादपि कद्रुकमण्डल्वोश्च्छन्दसि संज्ञायाम् इत्यूड्, ताभ्यामपत्ये स्त्रीभ्यो ढक्, अन्यत्र चतुष्पाद्भ्यो ढञ्, कमण्डलुपद आदधीतेति बह्वृग्ब्राह्मणम् । शृगालः - जम्बुः, शिवा - जम्बूः । जम्बुरेव जम्बजम्बुकः ॥</p></div>