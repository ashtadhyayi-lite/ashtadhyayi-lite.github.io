<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.72.html"><button class="muted-button">Prev 3.1.72</button></a>
        <a href="3.1.74.html"><button class="muted-button">Next 3.1.74</button></a>
        </nav><h2 class="title">स्वादिभ्यः श्नुः</h2><p class="sname"><font color=blue>3-1-73 स्वादिभ्यः श्नुः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">क्यच्</font> <font color="Brown">धातोः</font> <font color="Coral">सार्वधातुके</font> <font color="RoyalBlue">कर्तरि</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p>कर्त्तरि सार्वधातुके दिवादिभ्यः धातोः परः श्नुः प्रत्ययः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p>सार्वधातुके कर्तरि प्रत्यये परे स्वादिगणस्य  धातोः परः श्नु-प्रत्ययः विधीयते ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p>A verb belonging to the स्वादिगण gets the विकरणप्रत्यय 'श्नु' in presence of a सार्वधातुक प्रत्यय in कर्तरि प्रयोग.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p>षूञभिषवे, इत्येवमादिभ्यो धातुभ्यः श्नुप्रत्ययो भवति। शपोऽपवादः। सुनोति। सिनोति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p>॥ अथ तिङन्तस्वादिप्रकरणम् ॥  ।{$ {!1247 षुञ्!} अङिषवे$} । अभिषवः स्नपनं पीडनं स्नानं सुरासंधानं च । तत्र स्नानेऽकर्मकः ॥</p>
<p>सुनोति । सुनुतः । हुश्नुवोः - &lt;{SK2387}&gt; इति यण् । सुन्वन्ति । सुन्वः । सुनुवः । सुन्वहे । सुनुवहे । सुषाव । सुषुवे । सोता । सुनु । सुनवानि । सुनवै । सुनुयात् । सूयात् । स्तुसुधूञ्भ्यः - &lt;{SK2385}&gt; इतीट् । असावीत् । असोष्ट । अभिषुणोति । अभ्यषुणोत् । अभिसुषाव ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p>॥ {$ {! 1 षुञ् !} अभिषवे $} ॥ शपोऽपवादः। सुनोति। सुनुतः। हुश्नुवोरिति यण्। सुन्वन्ति। सुन्वः, सुनुवः। सुनुते। सुन्वाते। सुन्वते। सुन्वहे, सुनुवहे। सुषाव, सुषुवे। सोता। सुनु। सुनवानि। सुनवै। सुनुयात्। सूयात्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p>किम् नाम सार्वधातुकप्रत्ययः? <b>तिङ्शित्सार्वधातुकम्</b> <a href="3.4.113.html">3.4.113</a> इत्यनेन तिङ्-प्रत्ययाः तथा शित्-प्रत्ययाः सार्वधातुकसंज्ञां प्राप्नुवन्ति ।</p>
<p>किम् नाम कर्तरिप्रयोगः? <b>लः कर्मणि च भावे च अकर्मकेभ्यः</b> <a href="3.4.69.html">3.4.69</a> अनेन सूत्रेण लकारः कर्तारम्, कर्म, तथा भावं निदर्शयितुम् शक्नोति ।  यत्र लकारः कर्तारम् निदर्शयति, सः कर्तरिप्रयोगः ।</p>
<p>कर्तरि प्रयोगे सार्वधातुके प्रत्यये परे स्वादिगणस्य धातोः परः 'श्नु' इति गणविकरणम् प्रत्ययरूपेण आगच्छति । अस्मिन् विकरणे शकारस्य <b>लशक्वतद्धिते</b> <a href="1.3.8.html">1.3.8</a> इत्यनेन इत्संज्ञा भवति, ततः  <b>तस्य लोपः</b> <a href="1.3.9.html">1.3.9</a> इत्यनेन तस्य लोपः भवति । अतः केवलम् 'नु' इति अवशिष्यते ।</p>
<p>यथा -</p>
<ol>
<li>षुञ् (अभिषवे) -इति स्वादिगणस्य प्रथमः  धातुः । अस्य लट्लकारस्य प्रथमपुरुषैकवचनस्य रूपम् एतादृशम् सिदध्यति -</li>
</ol>
<p>सु + लट् [<b>वर्तमाने लट्</b> <a href="3.2.123.html">3.2.123</a> इति लट्-लकारः]</p>
<p>→ सु + तिप् [<b>तिप्तस्झि..</b> <a href="3.4.78.html">3.4.78</a> इत्यनेन प्रथमपुरुषैकवचनस्य विवक्षायाम् 'तिप्' प्रत्ययः]</p>
<p>→ सु + श्नु + ति [सार्वधातुके प्रत्यये परे  <b>स्वादिभ्यः श्नुः</b> <a href="3.1.73.html">3.1.73</a> इति विकरणप्रत्ययः 'श्नु' ]</p>
<p>→ सु नो ति [<b>सार्वधातुकार्धधातुकयोः</b> <a href="7.3.84.html">7.3.84</a> इति उकारस्य गुणः ओकारः]</p>
<p>→ सुनोति ।</p>
<ol>
<li>आप् (व्याप्तौ) इति स्वादिगणस्य धातुः । तस्य 'शतृ' इति सार्वधातुके प्रत्यये परे -</li>
</ol>
<p>आप् + शतृ [<b>लटः शतृशानचौ अप्रथमासमानाधिकरणे</b><a href="3.2.124.html">3.2.124</a> इत्यनेन शतृ-प्रत्ययः]</p>
<p>→ आप् + श्नु + शतृ [सार्वधातुके प्रत्यये परे <b>स्वादिभ्यः श्नुः</b> <a href="3.1.73.html">3.1.73</a> इति विकरणप्रत्ययः 'श्नु' ]</p>
<p>→ आप् + नु + अत् [इत्संज्ञालोपः]</p>
<p>→ आप् + न् उवङ् + अत् [<b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> इति उवङ्-आदेशः]</p>
<p>→ आप् + न् उव् + अत् [इत्संज्ञालोपः]</p>
<p>→ आप्नुवत् ।</p>
<p>'श्नु' गणविकरणस्य भिन्नेषु प्रत्ययेषु परेषु किञ्चित् परिवर्तनमपि भवति । यथा -</p>
<ol>
<li>
<p>पित्-प्रत्ययेषु परेषु <b>सार्वधातुकार्धधातुकयोः</b> <a href="7.3.84.html">7.3.84</a> इति उकारस्य गुणादेशः ओकारः जायते । यथा - सु + नु + ति → सुनोति ।  सु + नु + आनि → सु + नो + आनि = सुनवानि ।</p>
</li>
<li>
<p>अजन्तधातुषु वकारादि-प्रत्यये परे मकारादि प्रत्यये परे च श्नु-इत्यस्य उकारस्य <b>लोपश्चास्यान्यतरस्याम् म्वोः</b> <a href="6.4.107.html">6.4.107</a> इत्यनेन वैकल्पिकः लोपः भवति । यथा - सु + नु + वः → सुनुवः, सुन्वः ।</p>
</li>
<li>
<p>हलन्तधातुषु अजादि-अपित्-प्रत्यये परे  <b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> इत्यनेन श्नु-इत्यस्य उवङ्-आदेशः भवति । यथा - आप् + नु + अन्ति → आप्नुवन्ति ।</p>
</li>
<li>
<p>अजन्तधातुषु अजादि-अपित्-प्रत्यये परे <b>हुश्नुवोः सार्वधातुके</b> <a href="6.4.87.html">6.4.87</a> इत्यनेन श्नु-प्रत्ययस्य यणादेशः भवति । यथा - सु + नु + अन्ति → सुन्वन्ति ।</p>
</li>
</ol>
<p>ज्ञातव्यम् - <b>कर्तरि शप्</b> <a href="3.1.68.html">3.1.68</a> इत्यनेन सार्वधातुके कर्तरि प्रत्यये परे धातोः परः औत्सर्गिकरूपेण शप्-प्रत्ययः विधीयते । स्वादिगणस्य धातुभ्यः तस्य अपवादरूपेण श्नु-प्रत्ययः भवति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p><b>स्वादिभ्यः श्नुः</b> - स्वादिभ्यः श्नुः । कत्र्रर्थे सार्वधातुके स्वादिभ्यः श्नुः स्यादित्यर्थः । शपोऽपवादः । सुनोतीति । लटस्तिपि श्नुः, शकार इत् । शित्त्वेन सार्वधातुकत्वात् 'सार्वधातुकमपित्' इति ङित्त्वातत्स्मिन् परे धातोर्न गुणः । श्नोस्तु तिपमाश्रित्य गुण इति भावः । सुनुत इति । तसो ङित्त्वात् स्नोर्न गुण इति भावः । सुनु —  अतीति स्थिते 'अचि श्नुधातु' इति उवङमाशङ्क्याह —  हुश्नुवोरिति । सुनोषि सुनुथः सुनुथ । सुनोमि । वसि मसि चलोपश्चास्यान्यतकरस्यां म्वो॑रित्युकारलोपविकल्पं मत्वाह —  सुन्वः सुनुव इति । सुन्मः सुनुम इत्यपि ज्ञेयम् । अथ लटस्तङि —  सुनुते सुन्वाते सुन्वते । सुनुषे सुन्वाथे सुनुद्वे । सुन्वे । इति सिद्धवत्कृत्य आह —  सुन्वहे सुनुवहे इति ।लोपश्चास्ये॑त्युकारलोपविकल्प इति भावः । सुन्महे सुनुमहे इत्यपि ज्ञेयम् । सुषावेति.सुषुवतुः सुषुवुः । सुषविथ — सुषोथ सुषुवथुः सुषुव । सुषाव — सुषव सुषुविव सुषुविम । अथ लिटस्तह्राह —  सुषुवे इति । सुषुवाते सुषुविरे । सुषुविषे सुषुवाथे [सुषुविढवे] सुषुविधवे । सुषुवे सुषुविवहे सुषुविमहे ।सोतेति । अनिट्त्वसूचनमिदम् । सोष्यति सोष्यते । सुनोतु — सुनुतात् सुनुताम् सुन्वन्तु । इतिसिद्धवत्कृत्य आह —  स#उनु इति ।उतश्च प्रत्यया॑दिति हेर्लुक् । सुनुतात् सुनुतम् सुनुत । सुनवानीति ।हुश्नुवो॑रिति यणं बाधित्वा परत्वाद्गुणः, आटः पित्तवेनाऽङित्त्वादिति भावः । सुनवाव सुनवाम । लोटस्तङि सुनुताम् सुन्वाताम् सुन्वताम् । सुनुष्व सुन्वाथाम् सुनुध्वम् । इति सिद्धवत्कृत्य आह —  सुनवै इति ।हुश्नुवो॑रिति यणं बाधित्वा परत्वाद्गुणः, आटः पित्त्वेन ङित्त्वाऽभावादिति भावः । सुनवावहै सुनवामहै । असुनोत् असुनुतामसुन्वन् । असुनोः । असुनवमसुनुव असुन्व । असुनुत असुन्वातामसुन्वत । इत्याद्यूह्रम् । विधिलिङ्याह —  सुनुयादिति । यासुटो ङित्त्वात्श्नोर्न गुण इति भावः । सूयादिति । आशीर्लिङिअकृत्सार्वधातुकयो॑रिति दीर्घ इति भावः । सोषीष्ट । लुङि परस्मैपदे सिच इण्निषेधे प्राप्ते आह —  स्तुसुधूञ्भ्य इतीडिति । असाविष्टामित्यादि । लुङस्तङ्याह — असोष्टेति । असोषातामित्यादि । असोष्यत् असोष्यतउपसर्गात्सुनोती॑ति षत्वं मत्वा आह —  अभिषुणोतीति । षात्पर्तवाण्णत्वम् । अभ्यषुणोदिति ।प्राक् सितादड्व्यवायेऽपी॑ति षत्वम् । अभिसुषावेति ।स्थादिष्वभ्यासेने॑ति नियमादभ्यासस्य न षः ।आदेशप्रत्यययो॑रित्युत्तरखण्डस्य षः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 3.1.73
sutra: स्वादिभ्यः श्नुः</p>
<hr />
<p>स्वादिभ्यः श्नु॥ सिनोतीति।'षिञ् बन्धने'  र्क्यादिपाठात्सिनातीत्यपि भवति॥</p></div>