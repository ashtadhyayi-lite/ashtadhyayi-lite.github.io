<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.44.html"><button class="muted-button">Prev 3.1.44</button></a>
        <a href="3.1.46.html"><button class="muted-button">Next 3.1.46</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p>इगुपधात् शलः च्लेः अनिटः क्सः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p>यः शल्-वर्णान्तः इगुपधः अनिट्-धातुः, तस्मात् परस्य च्लि-प्रत्ययस्य क्स-आदेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p>The च्लि प्रत्यय that follows a शल्-वर्णान्त, इगुपध and अनिट्-धातु is converted to 'क्स.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p>लुङ्लकारस्य विषये धातोः <b>च्लि लुङि</b> <a href="3.1.43.html">3.1.43</a> इत्यनेन च्लि-विकरणप्रत्ययः भवति । अस्य प्रत्ययस्य <b>च्लेः सिच्</b> <a href="3.1.44.html">3.1.44</a> इत्यनेन औत्सर्गिकरूपेण सिच्-आदेशः विधीयते । परन्तु यः धातुः अनिट् अस्ति, यस्य  अन्ते शल्-प्रत्याहारस्य वर्णः अस्ति (इत्युक्ते - श्/ ष् / स् / ह् - एतेषु कश्चन वर्णः अस्ति) तथा उपधायाम् इक्-प्रत्याहारस्य वर्णः अस्ति (इत्युक्ते - इ, उ, ऋ, ऌ - एतेषु कश्चन वर्णः अस्ति), तस्मात् परस्य च्लि-विकरणस्य वर्तमानसूत्रेण 'क्स' आदेशः भवति । </p>
<p>धातुपाठे एतादृशाः अनिट्-इगुपध-शलन्त-धातवः आहत्य सप्तदश सन्ति - </p>
<p>[शकारान्ताः] - दिश्, विश्, रिश्, लिश्,  मुश्, क्रुश् , रुश्, स्पृश् </p>
<p>[षकारान्ताः] - त्विष्, द्विष्, श्लिष्, कृष् </p>
<p>[सकारान्ताः न सन्ति ।]</p>
<p>[हकारान्ताः] - मिह्, लिह्, दिह्, दुह्,  रुह् ।</p>
<p>एतेषां सर्वेषां विषये अनेन सूत्रेण च्लि-इत्यस्य क्स-आदेशः भवति । </p>
<p>धातुपाठे गुह्, गृह्, बृह्, तृह् स्तृह् - एते पञ्च वेट्-धातवः अपि इगुपध-शलन्ताः सन्ति । अतः एतेषां प्रयोगः यदा 'अनिट्' रूपेण क्रियते तदा एतेषां परस्य च्लि-प्रत्ययस्य क्स-आदेशः विधीयते । </p>
<p>अत्र त्रयः बिन्दवः ज्ञातव्याः -</p>
<ol>
<li>
<p><b>श्लिष आलिङ्गने</b> <a href="3.1.46.html">3.1.46</a> इत्यनेन श्लिष्-धातोः केवल् 'आलिङ्गन' अस्मिन् अर्थे एव क्स-आदेशः विधीयते, अन्येषु अर्थेषु न ।</p>
</li>
<li>
<p><b>न दृशः</b> <a href="3.1.47.html">3.1.47</a> इत्यनेन दृश्-धातोः क्स-प्रत्ययः न भवति ।</p>
</li>
<li>
<p>&lt;! स्पृश-मृश-कृष-तृप-दृपां च्लेः सिज्वा वाच्यः !&gt; । अनेन वार्तिकेन स्पृश्, मृश्, कृष्, तृप्, दृप् -  एतेषां विषये च्लि-इत्यस्य विकल्पेन 'सिच्' आदेशः अपि भवति । (स्पृश्, मृश् कृष् - एतेषाम् विषये वर्तमानसूत्रेण च्लि-इत्यस्य क्स-आदेशे प्राप्ते अनेन वार्तिकेन विकल्पेन 'सिच्' आदेशः अपि भवति । तृप्, दृप् - एतयोः विषये <b>पुषादिद्युताद्यॢदितः परस्मैपदेषु</b> <a href="3.1.55.html">3.1.55</a> इत्यनेन अङ्-आदेशे प्राप्ते तस्य अपवादत्वेन अनेन वार्त्तिकेन विकल्पेन 'सिच्' आदेशः अपि भवति ।)                </p>
</li>
</ol>
<p>'क्स' अयमादेशः 'कित्' अस्ति, अतः गुणवृद्धिनिषेधादीनि कार्याणि अस्मिन् प्रत्यये परे दृश्यन्ते । कानिचन उदाहरणानि एतानि -</p>
<ol>
<li>लिह्-धातोः लुङ्लकारस्य प्रथमपुरुषैकवचनस्य रूपम् -</li>
</ol>
<p>लिह् + लुङ् [<b>लुङ्</b> <a href="3.2.110.html">3.2.110</a> इति लुङ्]</p>
<p>→ लिह् + च्लि + ल् [<b>च्लि लुङि</b> <a href="3.1.43.html">3.1.43</a> इति च्लि-विकरणप्रत्ययः]</p>
<p>→ लिह् + क्स + ल् [<b>शल इगुपधादनिटः क्सः</b> <a href="3.1.45.html">3.1.45</a> इति क्स-आदेशः । कित्वात् <b>क्ङिति च</b> <a href="1.2.5.html">1.2.5</a> इति लघूपधगुणनिषेधः ]   </p>
<p>→ लिह् + स + ल् [ककारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अट् +  लिह् + स + ल् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अट्-आगमः]</p>
<p>→ अ + लिह् + स + तिप् [<b>तिप्तस्..</b> <a href="3.4.78.html">3.4.78</a> इति प्रथमपुरुषैकवचनस्य तिप्-प्रत्ययः]</p>
<p>→ अ + लिह् + स + त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अ + लिढ् + स + त् [<b>हो ढः</b> <a href="8.2.31.html">8.2.31</a> इति हकारस्य ढकारः]</p>
<p>→ अ + लिक् + स + त् [<b>षढोः क सि</b><a href="8.2.41.html">8.2.41</a> इति  ककारः]</p>
<p>→ अ + लिक् + ष + त् [<b>आदेशप्रत्यययोः</b> <a href="8.3.59.html">8.3.59</a> इति षत्वम्]</p>
<p>→ अलिक्षत् । </p>
<ol>
<li>द्विष् -धातोः  लुङ्लकारस्य आत्मनेपदस्य प्रथमपुरुषैकवचनस्य रूपम् -</li>
</ol>
<p>द्विष् + लुङ्  [<b>लुङ्</b> <a href="3.2.110.html">3.2.110</a> इति लुङ्]</p>
<p>→ द्विष् + च्लि + ल् [<b>च्लि लुङि</b> <a href="3.1.43.html">3.1.43</a> इति च्लि-विकरणप्रत्ययः]</p>
<p>→ द्विष् + क्स + ल्  [<b>शल इगुपधादनिटः क्सः</b> <a href="3.1.45.html">3.1.45</a> इति क्स-आदेशः । कित्वात् <b>क्ङिति च</b> <a href="1.2.5.html">1.2.5</a> इति लघूपधगुणनिषेधः ]   </p>
<p>→ द्विष् + स + ल् [ककारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अट् + द्विष् + स + ल् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अट्-आगमः]</p>
<p>→ अ + द्विष् + स + त [<b>तिप्तस्..</b> <a href="3.4.78.html">3.4.78</a> इति आत्मनेपदस्य  प्रथमपुरुषैकवचनस्य त-प्रत्ययः]</p>
<p>→ अ + द्विक्   + स  + त  [<b>षढोः क सि</b><a href="8.2.41.html">8.2.41</a> इति  ककारः]      </p>
<p>→ अ + द्विक् + ष + त [<b>आदेशप्रत्यययोः</b> <a href="8.3.59.html">8.3.59</a> इति षत्वम्]</p>
<p>→ अद्विक्षत    </p>
<ol>
<li>दिश्-धातोः लुङ्लकारस्य प्रथमपुरुषैकवचनस्य रूपम् - </li>
</ol>
<p>दिश् + लुङ्  [<b>लुङ्</b> <a href="3.2.110.html">3.2.110</a> इति लुङ्]</p>
<p>→ दिश् + च्लि + ल् [<b>च्लि लुङि</b> <a href="3.1.43.html">3.1.43</a> इति च्लि-विकरणप्रत्ययः]</p>
<p>→ दिश् + क्स + ल्  [<b>शल इगुपधादनिटः क्सः</b> <a href="3.1.45.html">3.1.45</a> इति क्स-आदेशः । कित्वात् <b>क्ङिति च</b> <a href="1.2.5.html">1.2.5</a> इति लघूपधगुणनिषेधः ]   </p>
<p>→ दिश् + स + ल् [ककारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अट् + दिश् + स + ल् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अट्-आगमः]</p>
<p>→ अ + दिश् + स + तिप् [<b>तिप्तस्..</b> <a href="3.4.78.html">3.4.78</a> इति प्रथमपुरुषैकवचनस्य तिप्-प्रत्ययः]</p>
<p>→ अ + दिश् + स + त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अ + दिष् + स + त् [<b>व्रस्चभ्रस्ज...</b> <a href="8.2.36.html">8.2.36</a> इति षत्वम्]         </p>
<p>→ अ + दिक्   + स  + त्  [<b>षढोः क सि</b><a href="8.2.41.html">8.2.41</a> इति  ककारः]      </p>
<p>→ अ + दिक् + ष + त्  [<b>आदेशप्रत्यययोः</b> <a href="8.3.59.html">8.3.59</a> इति षत्वम्]</p>
<p>→ अदिक्षत्     </p>
<h2 id="kashika">Kashika</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p>शलन्तो यो धातुरिगुपधस् तस्मात् परस्य च्लेः अनिटः क्ष आदेशो भवति। दुह अधुक्षत्। लिह अलिक्षत्। शलः इति किम्? अभैत्सीत्। अच्छैत्सीत्। इगुपधातिति किम्? अधाक्षीत्। अनिटः इति किम्? अकोषीत्। अमोषीत्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p>इगुपधो यः शलन्तस्तस्मादनिटश्चलेः क्सादेशः स्यात् । अघृक्षत ।</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p>इगुपधो यः शलन्तस्तस्मादनिटश्च्लेः क्सादेशः स्यात्। अधुक्षत्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p><b>शल इगुपधादनिटः क्सः</b> - शल इगुपधा । शलन्त इति । 'धातोरेकाचः' इत्यतोऽनुवृत्तधातुविशे,णत्वात्तदन्तविधिरिति भावः । सिचोऽपवादः । क्सादेशोऽदन्तः । ककार इत् । अघृक्षतेति । च्लेः क्सः । तस्य कित्त्वादृकारस्य न गुणः । हस्य ढः, भष्भावः, ढस्य कः, षत्वमिति भावः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 3.1.45
sutra: शल इगुपधादनिटः क्सः</p>
<hr />
<p>शल ङ्गुपधादनिटः क्सः॥ शलन्तो यो धातुरिगुपध इति ननु च्लेर्गुणनिमितत्वादकृत एव क्से लावस्थायामेव गुणः प्रप्नोति, ततश्चेगुपधादिति विशेषणं न प्रकल्प्यते? नैष दोषः; विशेषणसामर्थ्यात्प्रागेव गुणात् क्सो भविष्यति। ननु च कृतेऽपि गुणे भूतपूर्वगत्या विहितविशेषणाश्रयणेन वा क्सो भविष्यति, कित्करणमिदानीं किमर्थं स्यात्?'क्सस्याचि'  इति विशेषणार्थम्।'सस्याचि'  इत्युच्यमाने पुनर्वदिहनिकमिकषिभ्यः से वत्सौ वत्साः - अत्रापि प्राप्नोति? ठुणादयोऽव्युत्पन्नानि प्रातिपदिकानिऽ इत्यनर्थकत्वान्न भविष्यति। एवमपि वुञ्च्छणादिषु तृणादिभ्यः से प्रसङ्गः - तृणान्यस्मिन्देशे सन्ति तृणसौ तृणसा इति? नैतदेवम्;'घोर्लोपो लेटि वा'  इति प्रकरणे - धातुप्रत्ययानां ग्रहणम्, किं च'लुग्वादुहदिह'  इत्यत्राचिऽ इत्यतः क्सस्येति वर्तते, तेच दुहादिषु यस्य सम्भवः, पूर्वसूत्रेऽपि तस्यैव ग्रहणं भविष्यति। तदेवं कित्करणसामर्थ्याद् गुणो न भवतीति स्थितम्। च्लेरनिट इति। यद्यपि च्लेः सिजादिभिरादेशैर्भवितव्यमिति क्वचिदप्यश्रवणान्न सेट्त्वमनिट्त्वं वा, तथापि दुह् ल इति स्थिते क्सस्यायं विषय इति सिचा न भाव्यम्। क्सोऽपि तावन्न भवति, यावदस्यानिट्त्वं न ज्ञातम्, तत्र लकारस्यैवेटः प्राप्तौ तन्निषेधात्सेट्त्वमनिट्त्वं च निरूप्यते इति विशेषणोपपतिः। अघुक्षदित्यादि।'दादेर्द्धातोर्घः' , ठेकाचो वशो भष्ऽ। अलिक्षदिति।'लिह आस्वादने' 'हो ढः' ।'भिदिर्विदारणे' 'च्छिदिर्द्वैधीकरणे' 'कुष निष्कर्षे' 'मुष स्तेये' ॥</p></div>