<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.1.156.html"><button class="muted-button">Prev 4.1.156</button></a>
        <a href="4.1.158.html"><button class="muted-button">Next 4.1.158</button></a>
        </nav><h2>Sandhi Samaasa Split</h2>
<hr />
<p>index: 4.1.157
sutra: उदीचां वृद्धादगोत्रात्</p>
<hr />
<p>'तस्य अपत्यम्' (इति) उदीचामगोत्रात् वृद्धात् फिञ्</p>
<h2>Neelesh Sanskrit Brief</h2>
<hr />
<p>index: 4.1.157
sutra: उदीचां वृद्धादगोत्रात्</p>
<hr />
<p>यः वृद्धसंज्ञकः शब्दः गोत्रसंज्ञकः  नास्ति, तस्मात् 'तस्य अपत्यम्' अस्मिन् अर्थे उदीचामाचार्याणां मतेन फिञ्-प्रत्ययः भवति । </p>
<h2>Kashika</h2>
<hr />
<p>index: 4.1.157
sutra: उदीचां वृद्धादगोत्रात्</p>
<hr />
<p>वृद्धं यच्छब्दरूपमगोत्रं, तस्मादपत्ये फिञ् प्रत्ययो भवति उदीचामाचार्याणां मतेन। आम्रगुप्तायनिः। ग्रामरक्षायणिः। कारिशब्दादपि वृद्धादगोत्रात् परत्वादनेन एव भवितव्यम्। नापितायनिः। उदीचाम् इति किम्? आम्रगुप्तिः। वृद्धादिति किम्? याज्ञदत्तिः। अगोत्रादिति किम्? औपगविः।</p>
<h2>Siddhanta Kaumudi</h2>
<hr />
<p>index: 4.1.157
sutra: उदीचां वृद्धादगोत्रात्</p>
<hr />
<p>आम्रगुप्तायनिः । प्राचां तु । आम्रगुप्तिः । वृद्धात् किम् ? दाक्षिः । अगोत्रात्किम् ? औपगविः ॥</p>
<h2>Balamanorama</h2>
<hr />
<p>index: 4.1.157
sutra: उदीचां वृद्धादगोत्रात्</p>
<hr />
<p><b>उदीचां वृद्धादगोत्रात्</b> - उदीचां वृद्धा । वृद्धसंज्ञकादगोत्रप्रत्ययान्तात्फिञ्स्यादुदीचां मते इत्यर्थः । आम्रगुप्तायनिरिति । आम्रगुप्तस्यापत्यमिति विग्रहः । प्राचां त्विति । 'मते' इति शेषः । आम्नगुप्तिः । अत इञ् । औपगविरिति । उपगोर्गोत्रापत्यम् औपगवः, तस्यापत्यं युवा औपगविः । औपगवस्य गोत्रत्वात्ततो यूनि फिञभावे इञेवेति भावः । </p>
<h2>Padamanjari</h2>
<hr />
<p>index: 4.1.157
sutra: उदीचां वृद्धादगोत्रात्</p>
<hr />
<p>कारिशब्दादपीति । कारिलक्षणस्योदीचामिञोऽवकाशः - तान्तुवायिः, फिञोऽवकाशः - आम्रगुप्तायनिः; नापितादुभयप्रसङ्गे फिञ् भवति । याज्ञदतिरिति ।'वा नामदेयस्य वृद्धसंज्ञा वक्तव्या'  । पक्षे याज्ञदतायनिरिति भवत्येव ॥</p></div>