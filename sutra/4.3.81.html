<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.80.html">
            <button class="muted-button">Prev 4.3.80</button>
        </a>
        <a href="4.3.82.html">
            <button class="muted-button">Next 4.3.82</button>
        </a>
        </nav><h2>Kashika</h2>
<hr />
<p>index: 4.3.81
sutra: हेतुमनुष्येभ्योऽन्यतरस्यां रूप्यः</p>
<hr />
<p>हेतुभ्यो मनुस्येभ्यश्च अन्यतरस्यां रुप्यः प्रत्ययो भवति तत आगतः इत्येतस्मिन् विषये। मनुष्यग्रहणमहेत्वर्थम्। हेतुः कारणम्। हेतुभ्यस् तावत् समादागतम् समरूप्यम्, समीयम्। विषमरूप्यम्, विषमीयम्। गहादित्य्वाच् छः। मनुस्येभ्यः देवदत्तरूप्यम्। यज्ञदत्तरूप्यम् दैवदत्तम्। याज्ञदत्तम्। बहुवचनं स्वरूपविधिनिरासार्थम्।</p>
<h2>Siddhanta Kaumudi</h2>
<hr />
<p>index: 4.3.81
sutra: हेतुमनुष्येभ्योऽन्यतरस्यां रूप्यः</p>
<hr />
<p>समादागतं समरूप्यम् । विषमरूप्यम् । पक्षे गहादित्वाच्छः । समीयम् । विषमीयम् । देवदत्तरूप्यम् । देवदत्तीयम् । दैवदत्तम् ॥</p>
<h2>Laghu Siddhanta Kaumudi</h2>
<hr />
<p>index: 4.3.81
sutra: हेतुमनुष्येभ्योऽन्यतरस्यां रूप्यः</p>
<hr />
<p>समादागतं समरूप्यम्। पक्षे - गहादित्वाच्छः। समीयम्। विषमीयम्। देवदत्तरूप्यम्। दैवदत्तम्॥</p>
<h2>Padamanjari</h2>
<hr />
<p>index: 4.3.81
sutra: हेतुमनुष्येभ्योऽन्यतरस्यां रूप्यः</p>
<hr />
<p>समादागतमिति । समाद्धेतोरागतमित्यर्तः । तत्र'हेतौ'  इति तृतीया प्राप्नोति, ज्ञापकत्सिद्धम्, यदयं पञ्चम्यन्ताद्धेतोः प्रत्ययमाह तज्ज्ञापयति - भवति हेतौ पञ्चमिति । नैतदस्ति ज्ञापकम्, यत्र'विभाषा गुणे'  इति पञ्चमी, तदर्थमेतत्स्यात् - जाड।लदागत इति ? तस्मात्'विभाषा गुणे'  इत्यत्र विभाषेति योगविभागादगुणवचनादपि पञ्चमी भवति ॥</p></div>