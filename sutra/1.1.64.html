<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.1.63.html">
            <button class="muted-button">Prev 1.1.63</button>
        </a>
        <a href="1.1.65.html">
            <button class="muted-button">Next 1.1.65</button>
        </a>
        </nav><h2>Kashika</h2>
<hr />
<p>index: 1.1.64
sutra: अचोऽन्त्यादि टि</p>
<hr />
<p>अचः इति निर्धारणे षष्ठी । जातावेकवचनम् । अचां सन्निविष्टानाम्  योऽन्त्योऽच् तदादि शब्दरूपं टिसंज्ञं भवति । 'अग्निचित्' - इत्-शब्दः, 'सोमसुत्' - उत्-शब्दः ।  'आताम्', 'आथाम्' - आम्-शब्दः - पचेते, पचेथे । टिप्रदेशाः <em>टित आत्मनेपदानां टेरे</em> [[3.4.79]] इत्येवमादयः ॥</p>
<h2>Siddhanta Kaumudi</h2>
<hr />
<p>index: 1.1.64
sutra: अचोऽन्त्यादि टि</p>
<hr />
<p>अचां मध्ये योऽन्त्यः स आदिर्यस्य तट्टिसंज्ञं स्यात् ।&lt;!शकन्ध्वादिषु पररूपं वाच्यम् !&gt; (वार्तिकम्) ॥ तच्च टेः ॥ शकन्धुः । कर्कन्धुः । कुलटा ।&lt;!सीमन्तः केशवेशे !&gt; (वार्तिकम्) ॥ सीमान्तोऽन्यः । मनीषा । हलीषा । लाङ्गलीषा । पतञ्जलिः । सारङ्गः पशुपक्षिणोः । साराङ्गोऽन्यः । आकृतिगणोऽयम् ॥ मार्तण्डः ।&lt;!ओत्वोष्ठयोः समासे वा !&gt; (वार्तिकम्) ॥ स्थूलोतुः । स्थूलौतुः । बिम्बोष्ठः । बिम्बौष्ठः । समासे किम् । तवौष्ठः ॥</p>
<h2>Laghu Siddhanta Kaumudi</h2>
<hr />
<p>index: 1.1.64
sutra: अचोऽन्त्यादि टि</p>
<hr />
<p>अचां मध्ये योऽन्त्यः स आदिर्यस्य तट्टिसंज्ञं स्यात्। <em>शकन्ध्वादिषु पररूपं वाच्यम्</em> (वार्त्तिकम्) । तच्च टेः। शकन्धुः। कर्कन्धुः मनीषा। आकृतिगणोऽयम्। मार्त्तण्डः॥</p>
<h2>Padamanjari</h2>
<hr />
<p>index: 1.1.64
sutra: अचोऽन्त्यादि टि</p>
<hr />
<p>अन्ते भवोऽन्त्यः दिगादित्वाद्यत्, अन्त्यादिति बहुव्रीहिः । यद्यप्यचामित्येतदपेक्षोऽन्त्यशब्दस्तथापि सम्बन्धिशब्दत्वेन नित्यसापेक्षत्वादिविरुद्धः समासः निर्धारणे षष्ठीति । यद्येवं निर्द्धारणस्यानेकाश्रयत्वाद् अच इत्येकवचनमुनपपन्नम्, तत्राह-जाताविति । योऽन्त्योऽजिति ।निर्द्धारणस्य सजातीयविषयत्वादजिति लभ्यम् । इच्छब्द इत्यादि रूपोदहरणम् । कार्यं त्वग्निचि तमाचष्टे णिचि 'णाविष्ठवत्' इति टिलोपः । पचेते इत्यादि कार्योदाहरणम् ॥</p></div>