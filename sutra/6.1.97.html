<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.96.html"><button class="muted-button">Prev 6.1.96</button></a>
        <a href="6.1.98.html"><button class="muted-button">Next 6.1.98</button></a>
        </nav><h2 class="dev">अतो गुणे</h2><p class="sname"><font color=blue>6-1-97 अतः गुणे</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <font color="Maroon">पररूपम्</font> <font color="Brown">अपदान्तात्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p>अपदान्तात् अतः गुणे पूर्वपरयोः एकः पररूपम् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p>अपदान्त-अकारात् गुणे परे पूर्वपरयोः एकः पररूप-एकादेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p>When an अपदान्त अकार is followed by a गुण letter, the  पूर्व and पर undergo a पररूप-एकादेश.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p><b>अदेङ् गुणः</b> <a href="1.1.2.html">1.1.2</a> इत्यनेन अकार-एकार-ओकाराणाम् गुणसंज्ञा भवति । यदि अपदान्त-अकारात् परः गुण-वर्णः आगच्छति, तर्हि पूर्वपरयोः एकः पररूप-एकादेशः भवति । यथा -</p>
<p>1) पठ् + अ [शप्] + अन्ति = पठन्ति । इत्यत्र अपदान्त-अकारस्य अकारे परे पूर्वपरयोः एकः गुण-एकादेशः अकारः विधीयते ।</p>
<p>2) वन्द्  + अ[शप्] + ए = वन्दे । अत्र  अपदान्त-अकारस्य एकारे परे पूर्वपरयोः एकः गुण-एकादेशः एकारः विधीयते ।</p>
<p>अवर्णात्  ओकारे परे उदाहरणानि न सन्ति ।</p>
<p>ज्ञातव्यम् - अस्मिन् सूत्रे 'अतः' इति अत्-इत्यस्य पञ्चम्यैकवचनमस्ति । अत्-इत्यत्र तपरकरणम् कृतमस्ति, अतः अत्र केवलं ह्रस्व-अकारस्यैव ग्रहणं क्रियते, आकारस्य न ।</p>
<h2 id="kashika">Kashika</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p>अपदान्तातिति वर्तते। अकारातपदन्तात् गुणे परतः पूर्वपरयोः स्थने पररूपम् एकादेशो भवति। पचन्ति। यजन्ति। अकः सवर्ने दीर्घस्य अपवादः। पचे, यजे इत्यत्र वृद्धिरेचि इति वृद्धिः प्राप्नोति। अतः इति किम्? यान्ति। वान्ति। गुणे इति किम्? अपचे। अयजे। अपदान्तातित्येव, दण्डाग्रम्। युपाग्रम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p>अपदान्तादकाराद्गुणे परतः पररूपमेकादेशः स्यादिति प्राप्ते । परत्वात्पूर्वसवर्णदीर्घः । अतो गुणे &lt;{SK191}&gt; इति हि [(परिभाषा - ) पुरस्तादपवादा अनन्तरान्विधीन्बाधन्ते नोत्तरान्] इति न्यायेन अकः सवर्णे &lt;{SK85}&gt; इत्यस्यैवापवादो नतु प्रथमयो &lt;{SK154}&gt;रित्यस्यापि । रामाः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p>अपदान्तादतो गुणे पररूपमेकादेशः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p><b>अतो गुणे</b> - अथ राम असिति स्थिते 'अकः सवर्णे दीर्घ' इति सवर्णदीर्घस्यापवादं पररूपमाशह्कितुमाह-अतो गुणे । 'एङि पररूप' मित्यतः पररूपमित्यनुवर्तते ।उस्यपदान्ता॑दित्यतोऽपदान्तादित्यनुवर्तते ।एकः पूर्वपरयो॑रित्यधिकृतम् । 'अत' इति पञ्चमी । तदाह — अपदान्तादित्यादिना । इति प्राप्त इति । नच परत्वादत्वात्, परादपवादस्य बलीयस्त्वादिति भावः । परत्वादिति । अतो गुणे॑ इत्यपेक्षयाप्रथमयोः पूर्वसवर्ण॑ इत्यस्य परत्वादित्यर्थः । ननु पररूपमिदमपवादत्वात् सवर्णदीर्घमिव पूर्वसवर्णदीर्घमपि कुतो न बाधत इत्यत आह-अतो गुण इतीत्यादि । अनन्तरान् । अव्यवहितानित्यर्थः । उत्तरानिति । व्यवहितानित्यर्थः । 'अतो गुण' इत्युत्तरमव्यक्तानुकरणस्येत्यादि पठित्वा, 'अकःसवर्णे दीर्घः'प्रथमयोः पूर्वसवर्णः॑ इति पठितम् । ततश्च पररूपमिदं सवर्णदीर्घमेव बाधते, नतु तद्व्यवहितं पूर्वसवर्णदीर्घमपीति भावः । वस्तुतस्तु पुरस्तादपवादन्यायस्य नायं विषयः । नहि पररूपमिदं पूर्वसवर्णदीर्घस्यापवादः । भवन्तीत्यादावप्राप्ते ।ञपि पूर्वसवर्णदीर्घे एतस्य पररूपस्यारम्भादित्यलम् । रुत्वविसर्गौ सिद्धवत्कृत्याह — रामा इति । </p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.97
sutra: अतो गुणे</p>
<hr />
<p>अकः सवर्णे दीर्घस्यापवाद इति। ननु च मध्येऽपवादन्यायेन वृद्धेरेवायमपवादो युक्तः, न दीर्घस्य? गुणग्रहणाद्दीर्घस्यापि बाधको भविष्यति, अन्यथा - ठतोऽपदान्तात्ऽ इत्येव वक्तव्यम्। एङीत्येव, ततो जुसि च, अपदान्तादित्येव। एवं सिद्धं गुणग्रहणाद् गुणमात्रेऽयं विधैः प्रवर्तमानो दीर्घमपि बाधिष्यते। अत इति किमिति अदिति वर्तत एवेति प्रश्नः। तपरकरणे तात्पर्यमित्युतरम् ॥</p></div>