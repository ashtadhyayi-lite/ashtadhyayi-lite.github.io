<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.1.97.html">
            <button class="muted-button">Prev 3.1.97</button>
        </a>
        <a href="3.1.99.html">
            <button class="muted-button">Next 3.1.99</button>
        </a>
        </nav><h2>Kashika</h2>
<hr />
<p>index: 3.1.98
sutra: पोरदुपधात्</p>
<hr />
<p>पवर्गान्ताद् धातोः अकारोपधात् यत् प्रत्ययो भवति। ण्यतोऽपवादः। शप् शप्यम्। लभ लभ्यम्। पोः इति किम्? पाक्यम्। वाक्यम्। अदुपधातिति किम्? कोप्यम्। गोप्यम्। तपरकरणं तत्कालार्थम्। आप्यम्।</p>
<h2>Siddhanta Kaumudi</h2>
<hr />
<p>index: 3.1.98
sutra: पोरदुपधात्</p>
<hr />
<p>पवर्गान्ताददुपधाद्यत्स्यात् । ण्यतोऽपवादः । शप्यम् । लभ्यम् । नानुबन्धकृतमसारूप्यम् । अतो न ण्यत् । तव्यदादयस्तु स्युरेव ॥</p>
<h2>Laghu Siddhanta Kaumudi</h2>
<hr />
<p>index: 3.1.98
sutra: पोरदुपधात्</p>
<hr />
<p>पवर्गान्ताददुपधाद्यत्स्यात्। ण्यतोऽपवादः। शप्यम्। लभ्यम्॥</p>
<h2>Balamanorama</h2>
<hr />
<p>index: 3.1.98
sutra: पोरदुपधात्</p>
<hr />
<p><em>पोरदुपधात्</em> - पोरदुपधात् । ननु शप्यं लभ्यमित्यत्रऋहलोण्र्य॑दिति कदाचिण्ण्यदपि स्यात्, यण्ण्यतोरसारूप्येण वाऽसरूप इत्यस्य प्रवृत्तेरित्यत आह —  - नानुबन्धकृतमसारूप्यमिति । वाऽसरूपसूत्रे भाष्ये स्थिमिदम् । अनुबन्धविनिर्मुक्तस्यैव असारूप्यं विविक्षितमित्यर्थः । प्रकृते च यण्ण्यतोरनुबन्दरहितयोः सारूप्याद्वासरूपविधेरप्रवृत्तेः शप्यमित्यादौ ण्यदपवादो यदेवेति भावः । </p>
<h2>Padamanjari</h2>
<hr />
<p>index: 3.1.98
sutra: पोरदुपधात्</p>
<hr />
<p>पोरदुपधात्॥ पाक्यं वाक्यमिति।'चजोः कु घिण्ण्यतोः'  इति कुत्वम्। कोप्यं गोप्यमिति।'कुप कोपने' ,'गुप व्याकुलत्वे' । आप्यमिति। ठाप्लृ व्याप्तोऽ एषु त्रिषु'यतो' नावःऽ इत्याद्यौदातत्वं न भवति, तित्स्वरित एव तु भवति॥</p></div>