<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.157.html">
            <button class="muted-button">Prev 4.1.157</button>
        </a>
        <a href="4.1.159.html">
            <button class="muted-button">Next 4.1.159</button>
        </a>
        </nav><h2>Kashika</h2>
<hr />
<p>index: 4.1.158
sutra: वाकिनादीनां कुक् च</p>
<hr />
<p>वाकिन इत्येवमादिभ्यः शब्देभ्योऽपत्ये फिञ् प्रत्ययो भवति, तत् संनियोगेन च एषां कुगागमः। यदिह वृद्धमगोत्रं शब्दरूपं तस्य आगमार्थम् एव ग्रहणम्, अन्येषामुभयार्थम्। वाकिनकायनिः। गारेधकायनिः। इञाद्यपवादो योगः। उदीचाम् इत्यधिकारात् पक्षे तेऽपि भवन्ति। वाकिनिः। गारेधिः। वाकिन। गारेध। कार्कट्य। काक। लङ्का। चर्मिवर्मिणोर्नलोपश्च।</p>
<h2>Siddhanta Kaumudi</h2>
<hr />
<p>index: 4.1.158
sutra: वाकिनादीनां कुक् च</p>
<hr />
<p>अपत्ये फिञ्वा स्यात् । वाकिनस्यापत्यं वाकिनकायनिः - वाकिनिः ॥</p>
<h2>Balamanorama</h2>
<hr />
<p>index: 4.1.158
sutra: वाकिनादीनां कुक् च</p>
<hr />
<p><em>वाकिनादीनां कुक् च</em> - वाकिनादीनां । शेषपूरणेन सूत्रं व्याचष्टे — अपत्ये फिञ्वेति । चकारादुदीचामिति फिञिति चानुवर्तते इति भावः । तथा च वाकिनादिभ्यः फिञ् वा स्यात्, प्रकृतीनां कुगागमश्चेति फलितम् ।</p>
<h2>Padamanjari</h2>
<hr />
<p>index: 4.1.158
sutra: वाकिनादीनां कुक् च</p>
<hr />
<p>यदिह वृद्धगोत्रमिति । वाकिन-गारेध-काक -इत्येते त्रयः । वचनं वाकः सोऽस्यास्ति वाकिनः, बर्हिणवदुपपाद्यः । अगारे एधते गारेधः, पृषोदरादित्वादादिलोपः, शकन्ध्वादित्वात्पररूपम् । कायतेः काकः, ठन्येषामपिऽ इति कः । कर्कटस्यापत्यं कार्कट।ल्ः, गर्गादिः, कुर्वादिर्वा ।'लंघयतेर्लङ्का, अस्मादेव निपातनाद् घस्य कादेशः । वर्मचर्मशब्दौ व्रीह्यादी । इञाद्यपवाद इति । वर्मिचर्मिणोरण् प्राप्तः, लङ्काशब्दात्'द्व्यचः'  इति ढक् प्राप्तः, यञन्ताद्'यञिञोश्च'  इति फक्; सेषभ्य इञ् प्राप्तः,'वर्मिचर्मिणोर्नलोपश्च'  इति कुकि कृते प्रातिपदिकस्यानकारान्तत्वान्नलोपो न प्राप्नोतीति विधीयते । यदि पुनरयं कुक् परादिः क्रियते, आयनादेशो न स्यात्; फस्यानादित्वात् । यदा न लिङ्गविशिष्टपरिभाषया वर्मिणी-चर्मिणीशब्दाभ्यां प्रत्ययो भवति, तदा'भस्या' ढेअ तद्धिते'  इति पुंवद्भावो न स्यात् ॥</p></div>