<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.2.88.html">
            <button class="muted-button">Prev 7.2.88</button>
        </a>
        <a href="7.2.90.html">
            <button class="muted-button">Next 7.2.90</button>
        </a>
        </nav><h2>Kashika</h2>
<hr />
<p>index: 7.2.89
sutra: योऽचि</p>
<hr />
<p>अजादौ विभक्तौ अनादेशे युष्मदस्मदोः यकारादेशो भवति। त्वया। मया। त्वयि। मयि। युवयोः। आवयोः। अचि इति किम्? युवाभ्याम्। आवाभ्याम्। <em>युष्मदस्मदोरनादेशे</em> [[7.2.86]] इत्यत्र यदि हलि इति अनुवर्तते, शक्यमकर्तुमचि इति एतत्? तत् क्रियते विस्पष्टार्थम्। अनादेशे इत्येव। त्वद् गच्छति। मद् गच्छति।</p>
<h2>Siddhanta Kaumudi</h2>
<hr />
<p>index: 7.2.89
sutra: योऽचि</p>
<hr />
<p>अनयोर्यकारादेशः स्यादनादेशेऽजादो परे । त्वया । मया ॥ </p>
<h2>Laghu Siddhanta Kaumudi</h2>
<hr />
<p>index: 7.2.89
sutra: योऽचि</p>
<hr />
<p>अनयोर्यकारादेशः स्यादनादेशेऽजादौ परतः। त्वया। मया॥</p>
<h2>Balamanorama</h2>
<hr />
<p>index: 7.2.89
sutra: योऽचि</p>
<hr />
<p><em>योऽचि</em> - योऽचि ।युष्मदस्मदोरनादेशे॑ इत्यनुवर्तते । 'अष्टन आ विभक्तौ' इत्यतोविभक्ता॑विति चानुवर्तते ।अची॑ति विभक्तिविशेषणं । तदादि विधिस्तदाह — अनयोरिति । युष्मदस्मदोरन्त्यस्येत्यर्थः । अचि किम् , युवाभ्याम् । अनादेशे किम् , त्वत्, मत् । 'पञ्चम्या अत्' इत्यदादेशे सति न यत्वम् ।युष्मद् आ, अस्मद् आ इत्यत्र 'त्वमावेकवचने' इति मपर्यन्तस्य त्वमादेशयोर्दकारस्य यत्वे पररूपे च रूपमिति भावः । </p>
<h2>Padamanjari</h2>
<hr />
<p>index: 7.2.89
sutra: योऽचि</p>
<hr />
<p>शक्ययमकर्तुमचीत्येतदिति । कथमनादिष्टायां विभक्तौ विधीयमानं यत्वमुत्सर्गः, तत्रैव हलादावात्वमपवादः । त्वत्, मदिति । एकवचनस्य चेति ङ्सेरदादेशः ॥</p></div>