<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.2.107.html"><button class="muted-button">Prev 6.2.107</button></a>
        <a href="6.2.109.html"><button class="muted-button">Next 6.2.109</button></a>
        </nav><h2>Kashika</h2>
<hr />
<p>index: 6.2.108
sutra: क्षेपे</p>
<hr />
<p>क्षेपे गम्यमाने उदरादिषु उत्तरपदेषु बहुव्रीहौ समासे संज्ञायां विषये पूर्वपदमन्तोदात्तं भवति। कुण्दोदरः। घटोदरः। कटुकाश्वः। स्पन्दिताश्वः। अनिघातेषुः। चलाचलेषुः। अनुदरः, सूदरः इत्यत्र <b>नञ्सुभ्याम्</b> <a href="6.2.172.html">6.2.172</a> इत्येतद् भवति विप्रतिषेधेन।</p>
<h2>Siddhanta Kaumudi</h2>
<hr />
<p>index: 6.2.108
sutra: क्षेपे</p>
<hr />
<p>उदराश्वेषुषु पूर्वमन्तोदात्तं बहुव्रीहौ निन्दायाम् । घटोदरः । कटुकाश्वः । चलाचलेषुः । अनुदरः इत्यत्र नञ्सुभ्याम् &lt;{SK3906}&gt; इति भवति विप्रतिषेधेन ।</p>
<h2>Padamanjari</h2>
<hr />
<p>index: 6.2.108
sutra: क्षेपे</p>
<hr />
<p>कुण्डशब्दः नब्विषयस्यानिसन्तस्य इत्याद्यौदातः । घटशब्दः पचाद्यजन्तः । महेषुवदस्योपन्यासः । कटुअशब्दात्संज्ञायां कन् । स्पन्दितशब्दो निष्ठान्तः । निहन्यतेऽनेनेति निघातः ततोऽन्योऽनिघातः , अतोऽव्ययपूर्वपदप्रकृतिस्वरत्वम्, चरिचलिपतिवदिनां वा द्वित्वमच्याक्चाभ्यासस्य - चलाचलः ।  अनुदर इत्यादि । अस्यावकाशः - कुण्डोदर इत्यादि, नञ्सुभ्याम् इत्यस्यावकः शः - अयशः, सुयशः, एवं स्थिते विप्रतिषेधः ॥</p></div>