<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.75.html">
            <button class="muted-button">Prev 4.1.75</button>
        </a>
        <a href="4.1.77.html">
            <button class="muted-button">Next 4.1.77</button>
        </a>
        </nav><h2>Kashika</h2>
<hr />
<p>index: 4.1.76
sutra: तद्धिताः</p>
<hr />
<p>अधिकारोऽयम्। आपञ्चमाध्यायपरिसमाप्तेः यान् इत ऊर्ध्वमनुक्रमिष्यामः तद्धितसंज्ञाः ते वेदितव्याः। वक्ष्यति, <em>यूनस्तिः</em> [[4.1.77]] युवतिः। बहुवचनमनुक्ततद्धितपरिग्रहार्थम्। <em>पृथिव्या ञाञौ</em> [[4.1.85]], अग्रादिपश्चाड् डिमच् [[4.3.23]] इत्येवमादि लब्धं भवति। </p>
<p>तद्धितप्रदेशाः <em>कृत्तद्धितसमासाश्च</em> [[1.2.46]] इत्येवमादयः।</p>
<h2>Siddhanta Kaumudi</h2>
<hr />
<p>index: 4.1.76
sutra: तद्धिताः</p>
<hr />
<p>आपञ्चमसमाप्तेरधिकारोऽयम् ॥ </p>
<h2>Laghu Siddhanta Kaumudi</h2>
<hr />
<p>index: 4.1.76
sutra: तद्धिताः</p>
<hr />
<p>आपञ्चमसमाप्तेरधिकारोऽयम्॥</p>
<h2>Balamanorama</h2>
<hr />
<p>index: 4.1.76
sutra: तद्धिताः</p>
<hr />
<p><em>तद्धिताः</em> - तद्धिताः । वक्ष्यमाणाः प्रत्ययास्तद्धितसंज्ञकाः प्रत्येतव्या इत्यर्थः । अधिकार सूत्रमेतत् । उत्तरावधिमाह — आ पञ्चमेति ।</p>
<h2>Padamanjari</h2>
<hr />
<p>index: 4.1.76
sutra: तद्धिताः</p>
<hr />
<p>युवतिरिति । तद्धितसंज्ञायां सत्यां'कृतद्धितसमासाश्च'  इति प्रातिपदिकसंज्ञा भवति । बहुवचनमित्यादि ।'प्रत्ययः'  इत्यादिवदेकवचन एव कर्तव्ये बहुवचनेनसंज्ञिनां बहुत्वसूचनादनुक्तोऽपि तद्धितः परिगृह्यत इति मन्यते । स्त्रीप्रत्ययानामादितस्तद्धिताधिकारे क्रियमाणे'प्राचां ष्फ तद्धितः'  इत्यत्र तद्धितग्रहणं न कर्तव्यम्,'यस्येति च'  इत्यत्र चकारग्रहणम्,'ङ्याप्प्रातिपदिकात्'  इत्यत्र तु तदन्तातद्धितविधानार्थं ङ्याव्ग्रहणं कर्तव्यमेव ? सत्यम्; ङीबादीनां ङ्कारस्येत्संज्ञा न स्यात्, ठतद्धितेऽ इति प्रतिषेधात् । सत्यामपि वा पट्वीत्यादौ ठोर्गुणःऽ स्यात् । तस्माद्यथान्यासमेवास्तु ॥</p></div>