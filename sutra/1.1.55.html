<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.54.html"><button class="muted-button">Prev 1.1.54</button></a>
        <a href="1.1.56.html"><button class="muted-button">Next 1.1.56</button></a>
        </nav><h2 class="title">अनेकाल्शित्सर्वस्य</h2><p class="sname"><font color=blue>1-1-55 अनेकाल्शित्सर्वस्य</font> <font color="DeepPink"> आदेशे</font> <font color="ForestGreen">षष्ठी स्थाने</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>अनेकाल् शित् सर्वस्य</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>अनेकाल् आदेशः, शित्-आदेशः च सम्पूर्णस्थानिनः  स्थाने विधीयते ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>An आदेश which either has more than one letters, or is शित् - replaces the entire स्थानी. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>अनेकाल् य आदेशः शित् च, स सर्वस्य षष्ठीनिर्दिष्टस्य स्थाने भवति । <b>अस्तेर्भूः</b> <a href="2.4.52.html">2.4.52</a> - भविता, भवितुम्, भवितव्यम् । शित् खल्वपि - <b>जश्शसोः शिः</b> <a href="7.1.20.html">7.1.20</a> कुण्डानि तिष्ठन्ति, कुण्डानि पश्य ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>स्पष्टम् । अलोऽन्त्यसूत्रापवादः । अष्टाभ्य औश् &lt;{SK372}&gt; इत्यादौ देः परस्य इत्येतदपि परत्वादनेन बाध्यते ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>इति प्राप्ते॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>एतत् अष्टाध्याय्याम् विद्यमानं परिभाषासूत्रम् अस्ति । <b>यस्मिन् आदेशे द्वौ वा अधिकाः वर्णाः विद्यन्ते तादृशः आदेशः, तथा च यस्मिन् आदेशे शकारः इत्संज्ञकः विद्यते तादृशः आदेशः सम्पूर्णस्य स्थानिनस्य स्थाने विधीयते</b> — इति अस्य सूत्रस्य आशयः । <b>अलोऽन्त्यस्य</b> <a href="1.1.52.html">1.1.52</a> इति सूत्रस्य अपवादरूपेण इदं सूत्रम् प्रवर्तते । </p>
<p><note>आदेशे कति वर्णाः सन्ति इति ज्ञातुम् आदौ तत्र उपस्थितानाम् सर्वेषाम् इत्संज्ञकवर्णानाम्, उच्चारणार्थं प्रयुक्तानां च वर्णानाम् लोपः करणीयः, तदनन्तरम् एव वर्णानाम् गणना कर्तव्या । यथा, <b>दिवः औत्</b> <a href="7.1.84.html">7.1.84</a> अनेन सूत्रेण 'औत्' इति आदेशः दीयते । यद्यपि अस्मिने आदेशे द्वौ वर्णौ दृश्येते, तथापि अत्र तकारः केवलम् उच्चारणार्थः अस्ति ।तस्य लोपः क्रियते चेत् 'औ' इति एकः एव वर्णः अवशिष्यते । अतः औत् इति एकाल्-आदेशः एव । अतः औत्-आदेशस्य विषये अस्य सूत्रस्य प्रसक्तिः नास्ति ।</note></p>
<p>अस्य सूत्रस्य द्वे उदाहरणे एतादृशे —</p>
<ol>
<li><b>अस्तेर्भूः</b> <a href="2.4.52.html">2.4.52</a> इत्यनेन अस्-धातोः आर्धधातुकप्रत्ययस्य  विवक्षायां भू-आदेशः विधीयते । अयम् अनेकाल्-आदेशः, अतः अयम् 'अस्' इत्यस्य सम्पूर्णशब्दस्य स्थाने आगच्छति । अतएव अस्-धातोः 'क्त्वा'  अस्मिन् आर्धधातुके प्रत्यये परे 'भूत्वा' इति रूपं जायते । यथा -</li>
</ol>
<p><pr></p>
<p>असँ (भुवि, अदादिः, &lt;{2.60}&gt;)</p>
<p>→ भू [आर्धधातुकप्रत्ययस्य विवक्षायाम् अस्-धातोः भू-आदेशः । अनेकाल्त्वात् <b>अनेकाल्शित्सर्वस्य</b> <a href="1.1.55.html">1.1.55</a> इति सर्वादेशः]</p>
<p>→ भू + क्त्वा [भू-आदेशस्य स्थानिवद्भावनेन धातुसंज्ञा ।<b>समानकर्तृकयोः पूर्वकाले</b> <a href="3.4.21.html">3.4.21</a> इति क्त्वा-प्रत्ययः]</p>
<p>→ भूत्वा </p>
<p></pr></p>
<ol>
<li><b>इदमः इश्</b> <a href="5.3.3.html">5.3.3</a> इति सूत्रेण  इदम्-शब्दस्य केषुचन तद्धितप्रत्ययेषु परेषु इश्-आदेशः भवति । अस्मिन् आदेशे शकारः इत्संज्ञकः अस्ति, अतः  <b>अनेकाल्शित्सर्वस्य</b> <a href="1.1.55.html">1.1.55</a>  इत्यनेन अयम् आदेशः सम्पूर्णरूपेण 'इदम्' शब्दस्य स्थाने विधीयते । यथा, इदम्-शब्दात् ह-प्रत्यये कृते इदम्-शब्दस्य 'इ' इति सर्वादेशं कृत्वा 'इह' इति शब्दः सिद्ध्यति । प्रक्रिया इयम् —</li>
</ol>
<p><pr></p>
<p>इदम् + ह [<b>इदमो हः</b> <a href="5.3.11.html">5.3.11</a> इति इदम्-शब्दात् सप्तम्यर्थे ह-प्रत्ययः]</p>
<p>→ इश् + ह [<b>इदमः इश्</b> <a href="5.3.3.html">5.3.3</a> इति सूत्रेण इदम्-शब्दस्य इश्-आदेशः । शित्त्वात् <b>अनेकाल्शित्सर्वस्य</b> <a href="1.1.55.html">1.1.55</a> इति सर्वादेशः]</p>
<p>→ इ + ह [शकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ इह </p>
<p></pr></p>
<p><title>ङिच्च तथा अनेकाल्शित्सर्वस्य एतयोर्मध्ये बाध्यबाधकभावः</title></p>
<p><b>ङिच्च</b> <a href="1.1.53.html">1.1.53</a> एतत् सूत्रम् <b>अनेकाल्शित्सर्वस्य</b> <a href="1.1.55.html">1.1.55</a> इत्यस्य अपवादरूपेण विधीयते । इत्युक्ते,  ङित्-आदेशः अनेकाल् भवेत् उत एकाल्, सः अन्त्यादेशरूपेणैव विधीयते । यथा, <b>आनङ् ऋतो द्वन्द्वे</b> <a href="6.3.25.html">6.3.25</a> इति सूत्रेण केषुचन द्वन्द्वसमासेषु पूर्वपदस्य आनङ्-आदेशः भवति । अयम् आनङ्-आदेशः यद्यपि अनेकाल् अस्ति, तथापि ङित्त्वात् अयम् अन्त्यस्य स्थाने एव विधीयते । यथा, 'माता च पिता च' इत्यस्मिन् द्वन्द्वसमासे 'होतृ' इति पूर्वपदस्य आनङ्-इति अन्त्यादेशे कृते 'मातापितरौ' इति रूपं सिद्ध्यति । प्रक्रिया इयम् —</p>
<p><pr></p>
<p>माता च पिता च [<b>चार्थे द्वन्द्वः</b> <a href="2.2.29.html">2.2.29</a> इति द्वन्द्वसमासः]</p>
<p>→ मातृ सुँ पितृ सुँ [अलौकिकविग्रहः । <b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा]</p>
<p>→ मातृ पितृ औ [<b>सुपो धातुप्रातिपदिकयोः</b> <a href="2.4.71.html">2.4.71</a> इति विभक्तिप्रत्यययोः लुक् । ततः द्विवचनस्य निर्देशार्थम् औ-प्रत्ययः ।]</p>
<p>→ मात् आनङ् पितृ औ [<b>आनङ् ऋतो द्वन्द्वे</b> <a href="6.3.25.html">6.3.25</a> इति मातृ-शब्दस्य आनङ्-आदेशः । <b>अनेकाल्शित्सर्वस्य</b> <a href="1.1.55.html">1.1.55</a> इत्यनेन सर्वादेशे प्राप्ते, तद्बाधित्वा <b>ङिच्च</b> <a href="1.1.53.html">1.1.53</a> इति अन्त्यादेशः]</p>
<p>→ मात् आन् पितृ औ [ङकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः । नकारोत्तरः अकारः उच्चारणार्थः, सोऽपि लुप्यते ।]</p>
<p>→ मातान् पितर् ओ [<b>ऋतो ङिसर्वनामस्थानयोः</b> <a href="7.3.110.html">7.3.110</a> इति ऋकारस्य  सर्वनामस्थानसंज्ञके औ-प्रत्यये परे गुणादेशः । <b>उरण् रपरः</b> <a href="1.1.51.html">1.1.51</a> इति रपरः]</p>
<p>→ मातापितरौ [<b>नलोपः प्रातिपदिकान्तस्य</b> <a href="8.2.7.html">8.2.7</a> इति नकारस्य लोपः]</p>
<p></pr></p>
<p><title>आदेः परस्य तथा अनेकाल्शित्सर्वस्य एतयोर्मध्ये बाध्यबाधकभावः</title></p>
<p><b>अनेकाल्शित्सर्वस्य</b> <a href="1.1.55.html">1.1.55</a> इति सूत्रम् परत्वात् <b>आदेः परस्य</b> <a href="1.1.54.html">1.1.54</a> इत्यस्य बाधकरूपेण प्रवर्तते । अस्य द्वे उदाहरणे एतादृशे —</p>
<ol>
<li><b>अष्टाभ्य औश्</b> <a href="7.1.21.html">7.1.21</a> इत्यनेन अष्टा-शब्दात् परस्य जस्-प्रत्ययस्य औश्-आदेशः भवति । अनेन सूत्रेण पूर्वनिमित्तम् उक्त्वा आदेशविधानम् क्रियते, अतः अयम् आदेशः वस्तुतः <b>आदेः परस्य</b> <a href="1.1.54.html">1.1.54</a> इत्यनेन स्थानिनः आदिवर्णस्य स्थाने एव भवेत् । परन्तु अयम् आदेशः शित् अस्ति, अतः <b>अनेकाल्शित्सर्वस्य</b> <a href="1.1.55.html">1.1.55</a> इति सूत्रेण सः सर्वादेशरूपेण प्रवर्तते । यथा‌ —</li>
</ol>
<p><pr></p>
<p>अष्टन् + जस् [प्रथमाबहुवचनस्य प्रत्ययः]</p>
<p>→ अष्टा + जस् [<b>अष्टन आ विभक्तौ</b> <a href="7.2.84.html">7.2.84</a> इति आकारादेशः । <b>अलोऽन्त्यस्य</b> <a href="1.1.52.html">1.1.52</a> इति अन्त्यादेशः]</p>
<p>→ अष्टा + औ [<b>आदेः परस्य</b> <a href="1.1.54.html">1.1.54</a> इत्यनेन आदिवर्णस्य आदेशे प्राप्ते, तद्बाधित्वा<b>अनेकाल्शित्सर्वस्य</b> <a href="1.1.55.html">1.1.55</a> इति सर्वादेशः]</p>
<p>→ अष्टौ [<b>वृद्धिरेचि</b> <a href="6.1.88.html">6.1.88</a> इति वृद्धि-एकादेशः]</p>
<p></pr></p>
<ol>
<li><b>अतो भिस ऐस्</b> <a href="7.1.9.html">7.1.9</a> इति सूत्रेण अदन्तात् अङ्गात् परस्य भिस्-प्रत्ययस्य ऐस्-आदेशः भवति । अत्रापि <b>आदेः परस्य</b> <a href="1.1.54.html">1.1.54</a> इत्यनेन आदिवर्णस्यैव आदेशे प्राप्ते, तद्बाधित्वा ऐस्-आदेशस्य अनेकाल्त्वात् <b>अनेकाल्शित्सर्वस्य</b> <a href="1.1.55.html">1.1.55</a> इति सर्वादेशः भवति । प्रक्रिया इयम् —</li>
</ol>
<p><pr></p>
<p>राम + भिस् [तृतीयाबहुवचनस्य भिस्-प्रत्ययः]</p>
<p>→ राम + ऐस् [<b>अतो भिस ऐस्</b> <a href="7.1.9.html">7.1.9</a> इति ऐस्-आदेशः । अनेकाल्त्वात् सर्वादेशः]</p>
<p>→ रामैः [<b>वृद्धिरेचि</b> <a href="6.1.88.html">6.1.88</a> इति वृद्ध्यैकादेशः । <b>ससजुषो रुः</b> <a href="8.2.66.html">8.2.66</a> इति रुँत्वम् । <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः ।]</p>
<p></pr></p>
<p><title>जश्शसो शिः इत्यत्र आदेशविधानपद्धतिः</title></p>
<p>प्रकृतसूत्रस्य व्याख्याने काशिकायाम्  एतत् उच्यते -</p>
<p><source></p>
<p>शित् खल्वपि - <b>जश्शसोः शिः</b> <a href="7.1.20.html">7.1.20</a>  कुण्डानि तिष्ठन्ति, कुण्डानि पश्य ॥ <light>काशिका, 1.1.55 ॥</light></p>
<p></source></p>
<p>अत्र काशिकाकारः 'शित्' इत्यस्य उदाहरणरूपेण <b>जश्शसोः शिः</b> <a href="7.1.20.html">7.1.20</a> इदं सूत्रम् उदाहरति । वस्तुतः एतत् प्रामादिकम् एव । तत्कथम् इति चेत्, 'शि' इत्यस्य शकारस्य <b>लशक्वतद्धिते</b> <a href="1.3.8.html">1.3.8</a> इत्यनेन तदा एव इत्संज्ञा भवितुम् अर्हति, यदा आदेशात् अनन्तरम् 'शि' इत्यस्य स्थानिवद्भावेन प्रत्ययसंज्ञा विधीयते । आदेशसमये तु अस्य प्रत्ययसंज्ञा नास्ति एव, अतः <b>लशक्वतद्धिते</b> <a href="1.3.8.html">1.3.8</a>  इत्यस्य आदेशसमये प्रसक्तिः एव न विद्यते । अतः <b>जश्शसोः शिः</b> <a href="7.1.20.html">7.1.20</a> इत्यत्र <b>अनेकाल्त्वात्</b> एव  सर्वादेशः भवति, न हि शित्त्वात् । प्रक्रियाक्रमः एतादृशः —</p>
<p><pr></p>
<p>फल + जस्  [जस्-प्रत्ययविधानम्]</p>
<p>→ फल + शि [ <b>जश्शसोः शिः</b> <a href="7.1.20.html">7.1.20</a> इत्यनेन जस्-प्रत्ययस्य 'शि' आदेशः । अत्र आदेशसमये 'शि' इति प्रत्ययसंज्ञकः नास्ति, अतः अत्र <b>लशक्वतद्धिते</b> <a href="1.3.8.html">1.3.8</a> इत्यस्य प्रसक्तिरेव नास्ति । अतः अत्र <b>अनेकाल्शित्सर्वस्य</b> <a href="1.1.55.html">1.1.55</a> इति सर्वादेशः विधीयते ।]</p>
<p>→ फल + इ [आदेशात् अनन्तरम् <b>स्थानिवदादेशोऽनल्विधौ</b> <a href="1.1.56.html">1.1.56</a> इति स्थानिवद्भावेन 'शि' इति प्रत्ययसंज्ञां प्राप्नोति । प्रत्ययसंज्ञायाम् सत्याम् शकारस्य <b>लशक्वतद्धिते</b> <a href="1.3.8.html">1.3.8</a> इत्यनेन इत्संज्ञा, अग्रे <b>तस्य लोपः</b> <a href="1.3.3.html">1.3.3</a> इत्यनेन लोपः भवति ।</p>
<p>→ फलानि [<b>नपुंसकस्य झलचः</b> <a href="7.1.72.html">7.1.72</a> इत्यनेन नुमागम:, <b>सर्वनामस्थाने चासम्बुद्धौ</b> <a href="6.4.8.html">6.4.8</a> इति उपधादीर्घः]</p>
<p></pr></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p><b>अनेकाल्शित्सर्वस्य</b> - अनेकाल्शित्सर्वस्य । न एकोऽनेकः, अनेकोऽल् यस्य सोऽनेकाल्, शकार इत् यस्य स शित्, अनेकाल्व शिच्चेति समाहारद्वन्द्वः । स्पष्टमिति । अनुवर्तनीयपदान्तराऽभावादिति भावः । अस्तेर्भूरित्याद्युदाहरणम् । नन्वस्धातोर्भूर्भवतीत्युक्ते कृत्स्नस्यैवादेशः प्राप्त इति किमर्थमिदं सूत्रमारभ्यत इत्यत आह-अलोऽन्त्यसूत्रापवाद इति ।अलोन्त्येति॑ति सूत्रैकदेशानुकरणम् । अनुकरणत्वादेव नापशब्दः, अधिरीश्वर इति सूत्रैकदेशस्य प्राग्रीश्वरान्निपाता इति ग्रहणाल्लिङ्गात् । स्यादेतत् । अष्टन्शब्दाज्जसि शसि चअष्टन आ विभक्ता॑विति आत्वे अष्टा अस् इति स्थिते अष्टाभ्य औशिति कृताकारादष्टनः परयोर्जश्शसोर्विधीयमान औशादेशोऽलोऽन्त्यस्येति बाधित्वा आदेः परस्येत्यादेरकारस्य प्राप्तः । अनेकाल्त्वाच्च सर्वादेशः प्राप्तः । एवम्अतो भिस ऐ॑सित्यादावपि । तत्र कतरच्छास्त्रं बाध्यं कतरच्च प्रवर्तत इत्यत्र किं विनिगमकम्रित्यत आह-अष्टाभ्य औशित्यादाविति । आदिनाअतो भिस ऐ॑सित्यादिसंग्रहः । अष्टाभ्य औ॑ शित्यादावादेः परस्येत्येतदपि परत्वादनेन बाध्यत इत्यन्वयः । अस्तेर्भूरित्यादौ अनेकाल्शिदित्यनेन यथाऽलोऽन्त्यस्येति बाध्यते तथ#आऽष्टाभ्या औशित्यादावादेः परस्येत्येतदपि बाध्यत इत्यर्थः । नन्वस्तेर्भूरित्यादावलोऽन्त्यस्येति प्राप्ते सत्येवानेकाल्शित्सर्वस्येति नापवादः । अस्तेर्भूरित्यादावादेः परस्येत्यप्राप्तावपि तत्प्रवृत्तेरित्यत आह-परत्वादिति ।विप्रतिषेधे परं कार्य॑मिति तुल्यबलविरोधे परप्राबल्यस्य वक्ष्यमाणत्वादिति भावः ।आदेः परस्ये॑त्यस्यावकाशोद्व्यन्तरुपसर्गेभ्योऽप ई॑दित्यादिः ।अनेकाल्शित्सर्वस्ये॑त्यस्यावकाशः-॒अस्तेर्भूः॒॑इदम इ॑शित्यादिः । अतस्तुल्यबलत्वमुभयोः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>अनेकालग्रहणं किमर्थम् ? 'अस्तेर्भूः' सर्वस्य यथा स्यात्, अलोऽन्त्यस्य मा भूत्; नैतदस्ति प्रयोजनम्; 'ङ्च्चि' इत्येतन्नियमार्थं भविष्यति - 'यद्यनेकालन्त्यस्य भवति, ङ्देवि' इति । एवमप्यसत्यनेकाल्ग्रहणे 'अतो भिस ऐस्' इत्यादिषु पञ्चमीनिर्देशेष्वनेकालप्यादेश आदेः परस्य स्यात्, सति तु तस्मिन् द्वावेतौ 'अलोऽन्त्यस्य' इत्यस्यापवादौ - 'आदेः परस्य','अनेकाल्शित्सर्वस्य' इति; तत्र 'आदेः परस्य' इत्यस्यायमवकाशो य एकालदेशो लोपो वा - 'ई दासः' 'बहोर्लोपो भू च वहोः' आसीनः, भूयान् ; 'अनेकाल्शित्सर्वस्य' इत्यस्यावकाशो यत्र पञ्चमीनिर्देशो नास्ति-'अस्तेर्भूः' । इहोभयं प्राप्नोति-'अतो भिस ऐस्', अपवादविप्रतिषेधादनेकाल्शित्सर्वस्येत्ययमेव भवतीति सिद्धमिष्टम् । शिद्ग्रहणं किमर्थम् ? 'जसः शी' सर्वस्य यथा स्यात्, अनेकालित्येव भविष्यति, शकारे लुप्ते नानेकाल्, आनुपूर्व्यात्सिद्धम् । यदायं सर्वादेशस्तदा प्रत्ययः, यदा प्रत्ययस्तदेत्संज्ञा, यदेत्संज्ञा तदालोपः, यदालोपस्तदैकाल् तदिह सर्वादेशत्वमन्तरेण नैकाल्त्वमुपपद्यते । इह तर्हि 'इदम इश्' 'इदं किमोरीश्कीः' ? अत्र ह्यन्तरेणापि सर्वादेशतां प्रगेवेत्संज्ञा भवति । नन्वत्रापि शकारः प्रयोजनान्तराभावाद् अनेकाल्त्वमादेशस्य संपाद्य निवर्तिष्यते । इह तर्हि 'घ्वसोरेद्धावभ्यासलोपश्च' इति ? लोपः शित्सर्वस्य यथा स्यात् । 'इदम् इश्' इत्यादावपि प्रयोजनाभावदित्संज्ञैव शकारस्य न स्यादिति श्रवणप्रसङ्गः ॥</p></div>