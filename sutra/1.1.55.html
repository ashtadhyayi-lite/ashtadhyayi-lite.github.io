<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.54.html"><button class="muted-button">Prev 1.1.54</button></a>
        <a href="1.1.56.html"><button class="muted-button">Next 1.1.56</button></a>
        </nav><h2>Sandhi Samaasa Split</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>अनेकाल् शित् सर्वस्य</p>
<h2>Neelesh Sanskrit Brief</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>अनेकाल् आदेशः, शित्-आदेशः च सम्पूर्णस्थानिनः  स्थाने विधीयते ।</p>
<h2>Neelesh English Brief</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>An आदेश which either has more than one letters, or is शित् - replaces the entire स्थानी. </p>
<h2>Neelesh Sanskrit Detailed</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p><b>अलोऽन्त्यस्य</b> <a href="1.1.52.html">1.1.52</a> इत्यनेन एतत् ज्ञायते, यत् भिन्नैः सूत्रैः प्रोक्तः आदेशः स्थानिनः अन्तिमवर्णस्य स्थाने आगच्छति । यदि अयमादेशः अनेकाल् अस्ति (इत्युक्ते, यदि अस्मिन् आदेशे द्वौ वा अधिकाः वर्णाः सन्ति, तर्हि अयमादेशः <b>अलोऽन्त्यस्य</b> <a href="1.1.52.html">1.1.52</a> इत्यनेन अन्तिमवर्णस्य स्थाने न भवति, अपितु वर्तमानसूत्रेण सम्पूर्णः स्थानिनः स्थाने भवति ।</p>
<p>यथा - अस्तेर्भूः <a href="2.4.52.html">2.4.52</a> इत्यनेन अस्-धातोः आर्धधातुकप्रत्ययस्य  विवक्षायां भू-आदेशः विधीयते । अयमनेकाल्-आदेशः, अतः अयम् 'अस्' इत्यस्य सम्पूर्णशब्दस्य स्थाने आगच्छति । अतएव अस्-धातोः 'क्त्वा'  अस्मिन् आर्धधातुके प्रत्यये परे 'भूत्वा' इति रूपं जायते ।                              </p>
<p>यदि आदेशे शकारः इत्संज्ञकः अस्ति, तर्हि अपि अयमादेशः   सम्पूर्णः स्थानिनः स्थाने भवति । </p>
<p>यथा - <b>इदमः इश्</b> <a href="5.3.3.html">5.3.3</a> इत्यनेन इदम्-शब्दस्य इश्-आदेशः भवति । अस्मिन् आदेशे शकारः इत्संज्ञकः अस्ति, अतः अयमादेशः वस्तुतः एकाल् अस्ति । परन्तु, शित्-त्वात्  <b>अनेकाल्शित्सर्वस्य</b> <a href="1.1.55.html">1.1.55</a>  इत्यनेन अयमपि सर्वादेशः एव भवति । अतः 'इतः' 'इह', 'इयत्' - एतेषु सर्वेषु शब्देषु इदम्-इत्यस्य सम्पूर्ण-शब्दस्य स्थाने इकारस्य  आदेशः कृतः दृश्यते ।</p>
<p>ज्ञातव्यम् - </p>
<ol>
<li>
<p>आदेशः अनेकाल् अस्ति वा एकाल् तत् ज्ञातुम् सर्वप्रथममादेशे उपस्थितानाम् इत्-संज्ञकवर्णानां तथा उच्चारणार्थं प्रयुक्तानाम्  लोपं कृत्वा अनन्तरम् वर्णगणना करणीया । यथा, <b>दिवः औत्</b> <a href="7.1.84.html">7.1.84</a> अनेन सूत्रेण 'औत्' आदेशः दीयते । यद्यपि अस्मिने आदेशे द्वौ वर्णौ दृश्येते, तथाप्यत्र तकारः केवलं उच्चारणार्थः अस्ति । अतः तस्य लोपं कृत्वा एकः एव  वर्णः अवशिष्यते । अतः अयम् एकालः आदेशः एव ।</p>
</li>
<li>
<p><b>ङिच्च</b> <a href="1.1.53.html">1.1.53</a> एतत् सूत्रम् <b>अनेकाल्शित्सर्वस्य</b> <a href="1.1.55.html">1.1.55</a> इत्यस्य अपवादरूपेण आगच्छति । इत्युक्ते,   यदि आदेशः ङित्-अस्ति, तर्हि सः अनेकाल् भवेत् वा एकाल्, <b>ङिच्च</b> <a href="1.1.53.html">1.1.53</a> इत्यनेन  सर्वदा स्थानिनः अन्तिमवर्णस्य स्थाने एव भवति ।                 </p>
</li>
</ol>
<p>विशेषः - अष्टाध्याय्यामादेशस्थानविधायकानि चत्वारि सूत्राणि सन्ति । एतेषां सर्वेषाम् संक्षेपरूपेण अर्थः तथा परस्परेभ्यः बलाबलम् <a href='https://docs.google.com/document/d/e/2PACX-1vTT5OtyR8-56DCNkW_OSCMZ1F5HN_CTexthjfrBUxbELksLFR-tLfR-6S0-4KDmn4KsOZSZzw3d-yEH/pub' target='_blank'>  अस्मिन् लेखे </a> निर्दिष्टमस्ति ।   </p>
<p>विशेषः - अस्य सूत्रस्य व्याख्याने काशिकाकारः 'शित्वात्' इत्यस्य उदाहरणार्थम् <b>जश्शसोः शिः</b> <a href="7.1.20.html">7.1.20</a> इति सूत्रमुदाहरणरूपेण ददाति । एतत् तु सर्वथा प्रामादिकमस्ति । 'शि' इत्यस्य शकारस्य <b>लशक्वतद्धिते</b> <a href="1.3.8.html">1.3.8</a> इत्यनेन  तदा एव इत्संज्ञा भवितुमर्हति यदा 'शि' इति स्थानिवद्भावेन प्रत्ययसंज्ञां प्राप्नोति । आदेशावस्थायाम् तु अस्य प्रत्ययसंज्ञा नास्ति एव । अतः <b>जश्शसोः शिः</b> <a href="7.1.20.html">7.1.20</a> इत्यत्र अनेकाल्त्वात् एव   सर्वादेशः भवति, न हि शित्वात् । प्रक्रियाक्रमः एतादृशः -</p>
<p>फल + जस्  [जस्-प्रत्ययविधानम्]</p>
<p>→ फल + शि [ <b>जश्शसोः शिः</b> <a href="7.1.20.html">7.1.20</a> इत्यनेन जस्-प्रत्ययस्य 'शि' आदेशः । अत्र 'शि' इति प्रत्ययसंज्ञां नैव प्राप्तवान्, अतः अत्र <b>लशक्वतद्धिते</b> <a href="1.3.8.html">1.3.8</a> इत्यस्य प्रसक्तिरेव नास्ति (यतः <b>लशक्वतद्धिते</b> <a href="1.3.8.html">1.3.8</a> इत्यनेन केवलम् प्रत्ययस्य आदिशकारस्यैव इत्संज्ञा भवति, अन्येषां आदिशकारस्य न) ।]</p>
<p>→ फल + इ [इदानीं <b>स्थानिवदादेशोऽनल्विधौ</b> <a href="1.1.56.html">1.1.56</a> इत्यत्र निर्दिष्टेन  स्थानिवद्भावेन 'शि' इति प्रत्ययसंज्ञां प्राप्नोति । अस्यां स्थितौ शकारस्य <b>लशक्वतद्धिते</b> <a href="1.3.8.html">1.3.8</a> इत्यनेन इत्संज्ञा, लोपश्च भवति । </p>
<p>→ फलानि [अग्रे <b>नपुंसकस्य झलचः</b> <a href="7.1.72.html">7.1.72</a> इत्यनेन नुमागमे कृते अन्तिमं रूपं सिद्ध्यति ।]</p>
<h2>Kashika</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>अनेकाल् य आदेशः शित् च, स सर्वस्य षष्ठीनिर्दिष्टस्य स्थाने भवति । <b>अस्तेर्भूः</b> <a href="2.4.52.html">2.4.52</a> - भविता, भवितुम्, भवितव्यम् । शित् खल्वपि - <b>जश्शसोः शिः</b> <a href="7.1.20.html">7.1.20</a> कुण्डानि तिष्ठन्ति, कुण्डानि पश्य ॥</p>
<h2>Siddhanta Kaumudi</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>स्पष्टम् । अलोऽन्त्यसूत्रापवादः । अष्टाभ्य औश् &lt;{SK372}&gt; इत्यादौ देः परस्य इत्येतदपि परत्वादनेन बाध्यते ॥</p>
<h2>Laghu Siddhanta Kaumudi</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>इति प्राप्ते॥</p>
<h2>Balamanorama</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p><b>अनेकाल्शित्सर्वस्य</b> - अनेकाल्शित्सर्वस्य । न एकोऽनेकः, अनेकोऽल् यस्य सोऽनेकाल्, शकार इत् यस्य स शित्, अनेकाल्व शिच्चेति समाहारद्वन्द्वः । स्पष्टमिति । अनुवर्तनीयपदान्तराऽभावादिति भावः । अस्तेर्भूरित्याद्युदाहरणम् । नन्वस्धातोर्भूर्भवतीत्युक्ते कृत्स्नस्यैवादेशः प्राप्त इति किमर्थमिदं सूत्रमारभ्यत इत्यत आह-अलोऽन्त्यसूत्रापवाद इति ।अलोन्त्येति॑ति सूत्रैकदेशानुकरणम् । अनुकरणत्वादेव नापशब्दः, अधिरीश्वर इति सूत्रैकदेशस्य प्राग्रीश्वरान्निपाता इति ग्रहणाल्लिङ्गात् । स्यादेतत् । अष्टन्शब्दाज्जसि शसि चअष्टन आ विभक्ता॑विति आत्वे अष्टा अस् इति स्थिते अष्टाभ्य औशिति कृताकारादष्टनः परयोर्जश्शसोर्विधीयमान औशादेशोऽलोऽन्त्यस्येति बाधित्वा आदेः परस्येत्यादेरकारस्य प्राप्तः । अनेकाल्त्वाच्च सर्वादेशः प्राप्तः । एवम्अतो भिस ऐ॑सित्यादावपि । तत्र कतरच्छास्त्रं बाध्यं कतरच्च प्रवर्तत इत्यत्र किं विनिगमकम्रित्यत आह-अष्टाभ्य औशित्यादाविति । आदिनाअतो भिस ऐ॑सित्यादिसंग्रहः । अष्टाभ्य औ॑ शित्यादावादेः परस्येत्येतदपि परत्वादनेन बाध्यत इत्यन्वयः । अस्तेर्भूरित्यादौ अनेकाल्शिदित्यनेन यथाऽलोऽन्त्यस्येति बाध्यते तथ#आऽष्टाभ्या औशित्यादावादेः परस्येत्येतदपि बाध्यत इत्यर्थः । नन्वस्तेर्भूरित्यादावलोऽन्त्यस्येति प्राप्ते सत्येवानेकाल्शित्सर्वस्येति नापवादः । अस्तेर्भूरित्यादावादेः परस्येत्यप्राप्तावपि तत्प्रवृत्तेरित्यत आह-परत्वादिति ।विप्रतिषेधे परं कार्य॑मिति तुल्यबलविरोधे परप्राबल्यस्य वक्ष्यमाणत्वादिति भावः ।आदेः परस्ये॑त्यस्यावकाशोद्व्यन्तरुपसर्गेभ्योऽप ई॑दित्यादिः ।अनेकाल्शित्सर्वस्ये॑त्यस्यावकाशः-॒अस्तेर्भूः॒॑इदम इ॑शित्यादिः । अतस्तुल्यबलत्वमुभयोः ।</p>
<h2>Padamanjari</h2>
<hr />
<p>index: 1.1.55
sutra: अनेकाल्शित्सर्वस्य</p>
<hr />
<p>अनेकालग्रहणं किमर्थम् ? 'अस्तेर्भूः' सर्वस्य यथा स्यात्, अलोऽन्त्यस्य मा भूत्; नैतदस्ति प्रयोजनम्; 'ङ्च्चि' इत्येतन्नियमार्थं भविष्यति - 'यद्यनेकालन्त्यस्य भवति, ङ्देवि' इति । एवमप्यसत्यनेकाल्ग्रहणे 'अतो भिस ऐस्' इत्यादिषु पञ्चमीनिर्देशेष्वनेकालप्यादेश आदेः परस्य स्यात्, सति तु तस्मिन् द्वावेतौ 'अलोऽन्त्यस्य' इत्यस्यापवादौ - 'आदेः परस्य','अनेकाल्शित्सर्वस्य' इति; तत्र 'आदेः परस्य' इत्यस्यायमवकाशो य एकालदेशो लोपो वा - 'ई दासः' 'बहोर्लोपो भू च वहोः' आसीनः, भूयान् ; 'अनेकाल्शित्सर्वस्य' इत्यस्यावकाशो यत्र पञ्चमीनिर्देशो नास्ति-'अस्तेर्भूः' । इहोभयं प्राप्नोति-'अतो भिस ऐस्', अपवादविप्रतिषेधादनेकाल्शित्सर्वस्येत्ययमेव भवतीति सिद्धमिष्टम् । शिद्ग्रहणं किमर्थम् ? 'जसः शी' सर्वस्य यथा स्यात्, अनेकालित्येव भविष्यति, शकारे लुप्ते नानेकाल्, आनुपूर्व्यात्सिद्धम् । यदायं सर्वादेशस्तदा प्रत्ययः, यदा प्रत्ययस्तदेत्संज्ञा, यदेत्संज्ञा तदालोपः, यदालोपस्तदैकाल् तदिह सर्वादेशत्वमन्तरेण नैकाल्त्वमुपपद्यते । इह तर्हि 'इदम इश्' 'इदं किमोरीश्कीः' ? अत्र ह्यन्तरेणापि सर्वादेशतां प्रगेवेत्संज्ञा भवति । नन्वत्रापि शकारः प्रयोजनान्तराभावाद् अनेकाल्त्वमादेशस्य संपाद्य निवर्तिष्यते । इह तर्हि 'घ्वसोरेद्धावभ्यासलोपश्च' इति ? लोपः शित्सर्वस्य यथा स्यात् । 'इदम् इश्' इत्यादावपि प्रयोजनाभावदित्संज्ञैव शकारस्य न स्यादिति श्रवणप्रसङ्गः ॥</p></div>