<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.110.html">
            <button class="muted-button">Prev 5.1.110</button>
        </a>
        <a href="5.1.112.html">
            <button class="muted-button">Next 5.1.112</button>
        </a>
        </nav><h2>Kashika</h2>
<hr />
<p>index: 5.1.111
sutra: अनुप्रवचनादिभ्यश्छः</p>
<hr />
<p>अनुप्रवचनादिभ्यः प्रातिपदिकेभ्यः छः प्रत्ययो भवति तदस्य प्रयोजनम् इत्यस्मिन् विषये ठञोऽपवादः। अनुप्रवचनं प्रयोजनमस्य अनुप्रवचनीयम्। उत्थापनीयम्। विशिपूरिपतिरुहिप्रकृतेरनात् सपूर्वपदादुपसङ्ख्यानम्। गृहप्रवेशनं प्रयोजनमस्य गृहप्रवेशनीयम्। प्रपापूरणीयम्। अश्वप्रपतिनीयम्। प्रासादारोहणीयम्। स्वर्गादिभ्यो यद् वक्तव्यः। स्वर्गः प्रयोजनमस्य स्वर्ग्यम्। यशस्यम्। आयुष्यम्। काम्यम्। धन्यम्। पुण्याहवाचनादीभ्यो लुग् वक्तव्यः। पुण्याहवाचनं प्रयोजनमस्य पुण्याहवाचनम्। स्वस्तिवाचनम्। शान्तिवाचनम्। अनुप्रवचन। उत्थापन। प्रवेशन। अनुप्रवेशन। उपस्थापन। संवेषन। अनुवेशन। अनुवचन। अनुवादन। अनुवासन। आरम्भण। आरोहण। प्ररोहण। अन्वारोहण। अनुप्रवचनादिः।</p>
<h2>Siddhanta Kaumudi</h2>
<hr />
<p>index: 5.1.111
sutra: अनुप्रवचनादिभ्यश्छः</p>
<hr />
<p>अनुप्रवचनं प्रयोजनमस्य अनुप्रवचनीयम् ॥</p>
<h2>Balamanorama</h2>
<hr />
<p>index: 5.1.111
sutra: अनुप्रवचनादिभ्यश्छः</p>
<hr />
<p><em>अनुप्रवचनादिभ्यश्छः</em> - अनुप्रवचनादिभ्यश्चः । प्रथमान्तादनुप्रवचनादिशब्दादस्य प्रयोजनमित्यर्थे छः स्यादित्यर्थः । अनुप्रवचनं नाम उपनयनाङ्गं किञ्चित्कर्म आआलायनसूत्रे प्रसिद्धम् ।</p>
<h2>Padamanjari</h2>
<hr />
<p>index: 5.1.111
sutra: अनुप्रवचनादिभ्यश्छः</p>
<hr />
<p>विशिपूरीत्यादि। विश प्रवेशनेऽ,'पूरी अप्यायने' ,'पल्लृ गतौ'  रुह बीजजन्मनिऽ - एताः प्रकृतयो यस्यानस्य'युवोरनाकौ'  इति विहितस्य तस्माद्विद्यमानपूर्वपदाच्छ उपसंख्येयः, केवलस्यानस्य सपूर्वपदत्वासम्भवत्सामर्थ्यातदन्तग्रहणम्। गृहप्रवेशनीयमिति। एवं चानुप्रवचनादिषु संवेशनानुप्रर्वशानान्वारोहणशब्दानां प्रपञ्चार्थः पाठः। स्वर्ग्यमिति। ठञि प्राप्ते यद्विधिः। पुण्याहवाचनादिभ्य इति। साहचर्यादभिधाने सिद्धे भेदविवक्षायां प्रत्ययश्रवणं मा भूदिति लुग्वचनम् ॥</p></div>