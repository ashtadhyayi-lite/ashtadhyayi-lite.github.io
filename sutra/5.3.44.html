<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.43.html">
            <button class="muted-button">Prev 5.3.43</button>
        </a>
        <a href="5.3.45.html">
            <button class="muted-button">Next 5.3.45</button>
        </a>
        </nav><h2>Kashika</h2>
<hr />
<p>index: 5.3.44
sutra: एकाद्धो ध्यमुञन्यतरस्याम्</p>
<hr />
<p>एकशब्दात् परस्य धाप्रत्ययस्य ध्यमुञादेशः भवत्यन्यतरस्याम्। एकधा राशिं कुरु, ऐकध्यं कुरु। एकधा भुङ्क्ते, ऐकध्यं भुङ्क्ते। प्रकरणादेव लब्धे पुनर्धाग्रहणम् विधार्थे विहितस्य अपि यथा स्यात्। अनन्तरस्य एव ह्येतत् प्रत्प्नोति।</p>
<h2>Siddhanta Kaumudi</h2>
<hr />
<p>index: 5.3.44
sutra: एकाद्धो ध्यमुञन्यतरस्याम्</p>
<hr />
<p>ऐकध्यम् । एकधा ॥</p>
<h2>Balamanorama</h2>
<hr />
<p>index: 5.3.44
sutra: एकाद्धो ध्यमुञन्यतरस्याम्</p>
<hr />
<p><em>एकाद्धो ध्यमुञन्यारयाम्</em> - एकाद्धो । एकात्-ध इति च्छेदः । धाशब्दस्य 'ध' इति षष्ठएकवचनम् । एकशब्दात्परस्य धाप्रत्ययस्य ध्यमुञादेशः स्यादित्यर्थः । ऐकध्यमिति । नच एकशब्दात् ध्यमुञ्प्रत्ययः स्वतन्त्रो विधीयतां नतु धाप्रत्ययस्यादेश इति वाच्यं, तथा सति अधिकरणविचाल एव सन्निहितत्वादापत्तेः । </p>
<h2>Padamanjari</h2>
<hr />
<p>index: 5.3.44
sutra: एकाद्धो ध्यमुञन्यतरस्याम्</p>
<hr />
<p>ठेकाद्ऽ इति शब्दप्रधानत्वात्सर्वनामकार्याभावः एकधा राशि कुर्विति। अधिकरणविचाले उदाहरणं। ऐकध्यं भुङ्क्त इति। विधार्थे। प्रकरणादेव लब्ध इति। कस्मिन् लब्धे? धाप्रत्ययस्य स्थानित्वे। इह हि पूर्वसूत्राद्धाग्रहणमनुवर्तते, स च पूर्वमेव विहित इति विधानासम्भवात् स्थानित्वमेव विज्ञास्यते। विधार्थे विहितस्यापि यथा स्यादिति। स्थान्यादेशाभावोऽप्येतदर्थमेवाश्रितः; प्रत्ययान्तरेऽप्यस्मिन्दोषाभावात्। किं पुनः कारणं विधार्थे विहितस्य तस्य न स्याद्? अत आह - अनन्तरस्यैव हीति। ठनन्तरस्य विधिर्वा भवति प्रतिषेधो वाऽ इति भावः ॥</p></div>