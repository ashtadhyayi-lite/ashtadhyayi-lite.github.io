<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.96.html">
            <button class="muted-button">Prev 4.1.96</button>
        </a>
        <a href="4.1.98.html">
            <button class="muted-button">Next 4.1.98</button>
        </a>
        </nav><h2>Kashika</h2>
<hr />
<p>index: 4.1.97
sutra: सुधातुरकङ् च</p>
<hr />
<p>सुधातृशब्दादपत्ये इञ् प्रत्ययो भवति, तत्संनियोगेन च तस्य अकङदेशो भवति। सुधातुरपत्यम् सौधातकिः। व्यासवरुडनिषादचण्डालबिम्बानाम् इति वक्तव्यम्। वैयासकिः। बारुडकिः। नैषादकिः। चाण्डालकिः। बैम्बकिः।</p>
<h2>Siddhanta Kaumudi</h2>
<hr />
<p>index: 4.1.97
sutra: सुधातुरकङ् च</p>
<hr />
<p>चादिञ् । सुधातुरपत्यं सौधातकिः ।&lt;!व्यासवरुडनिषादचण्डालबिम्बानां चेति वक्तव्यम् !&gt; (वार्तिकम्) ॥</p>
<h2>Padamanjari</h2>
<hr />
<p>index: 4.1.97
sutra: सुधातुरकङ् च</p>
<hr />
<p>व्यासरुडेत्यादि । वेदं व्यस्यतीति देवव्यासः,'करण्यण्' , तस्यैकदेशप्रयोगः - व्यास इति, भीमसेनो भीम इतिवत् । वरुडादयो जातिविशेषाः । ततर्हि वक्तव्यम् ? न वक्तव्यम् ; प्रकृत्यन्तराण्येवैतानि स्वार्थिककन्प्रत्ययन्तानि, अव्यविकन्यायेन च कन्, न हि तैर्वाक्यमेव भवति । व्यासशब्दादृषिवाचिनोऽपि बाह्वादेराकृतिगणत्वादिञ् भवति ॥</p></div>