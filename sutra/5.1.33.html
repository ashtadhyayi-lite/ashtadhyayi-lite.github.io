<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.32.html"><button class="muted-button">Prev 5.1.32</button></a>
        <a href="5.1.34.html"><button class="muted-button">Next 5.1.34</button></a>
        </nav><h2 class="dev">खार्या ईकन्</h2><p class="sname"><font color=blue>5-1-33 खार्याः ईकन्</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">छः</font> <font color="RoyalBlue">ठञ्</font> <font color="Magenta">ठक्</font> <font color="DeepPink">अध्यर्धपूर्वद्विगोः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 5.1.33
sutra: खार्या ईकन्</p>
<hr />
<p>आ-अर्हात् खार्याः अध्यर्धपूर्वद्विगोः ईकन्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.1.33
sutra: खार्या ईकन्</p>
<hr />
<p>सर्वेषु आर्हीय-अर्थेषु 'खारी'शब्दस्य विषये तद्धितार्थे विहितात् अध्यर्धपूर्व/द्विगुसमासात् ईकन्-प्रत्ययः भवति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 5.1.33
sutra: खार्या ईकन्</p>
<hr />
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.1.33
sutra: खार्या ईकन्</p>
<hr />
<p>'खारी'  (= मापनस्य किञ्चन परिमाणम्, quintal इत्यर्थः)  शब्दस्य विषये तद्धितार्थे विहितः यः अध्यर्धपूर्वसमासः द्विगुसमासः वा, तस्मात् आर्हीयेषु अर्थेषु ख-प्रत्ययः भवति ।  </p>
<p>द्वे खार्यौ परिमाणमस्य तत्</p>
<p>= द्वि + खारी + ईकन्</p>
<p>→ द्वि + खार + ईकन् [&lt;!भस्याढेः तद्धिते पुंवद्भावो वक्तव्यः!&gt; अनेन वार्त्तिकेन पुंवद्भावः]             </p>
<p>→ द्विखार् + ईक [<b>यस्येति च</b> <a href="6.4.148.html">6.4.148</a> इति अकारलोपः] </p>
<p>→ द्विखारीक</p>
<p>तथैव, तिस्रः खार्यः परिमाणमस्य तत् त्रिखारीकम् । अध्यर्धा खारी परिमाणमस्य तत् अध्यर्धखारीकम् ।</p>
<p>विशेषः - अस्मिन् सूत्रे 'कन्' इति प्रत्ययः उच्यते चेदपि तदेव रूपम् स्यात् - इति भासते । यथा - द्वि + खारी + कन् → द्विखारीक' । परन्तु वस्तुतः ककारादौ प्रत्यये परे <b>केऽणः</b> <a href="7.4.13.html">7.4.13</a> इत्यनेन अङ्गस्य ह्रस्वादेशः विधीयेत, येन 'खारिक' इति अनिष्टं रूपं सिद्ध्येत । अतः अत्र 'कन्' प्रत्ययविधानम् भवितुम् न अर्हति । अतएव आचार्यः अत्र 'ईकन्' इति प्रत्ययं पाठयति ।</p>
<p>अत्र द्वे वार्त्तिके ज्ञातव्ये - </p>
<ol>
<li>
<p>&lt;!केवलायाश्चेति वक्तव्यम् !&gt; । इत्युक्ते, केवलात् 'खारी'शब्दात् अपि आर्हीय-अर्थेषु  ईकन्-प्रत्ययः भवति । खारी परिमाणमस्य तत् खारीकम् ।</p>
</li>
<li>
<p>&lt;! काकिण्याश्च उपसङ्ख्यानम्; केवलायाश्च!&gt; । इत्युक्ते, 'काकिणी'(=अन्तरस्य किञ्चन परिमाणम्) अस्य शब्दस्य विषये अध्यर्धपूर्व/द्विगुसमासात्, तथा च केवलात् 'काकिणी'शब्दात् अपि सर्वेषु आर्हीय-अर्थेषु ईकन्-प्रत्ययः भवति । द्वे काकिण्यौ  परिमाणमस्य तत  द्विकाकिणीकम् । अध्यर्धया काकिण्या क्रीतमध्यर्धकाकिणीकम् । काकिणी परिमाणमस्य तत् काकिणीकम् । </p>
</li>
</ol>
<p>ज्ञातव्यम् - अध्यर्धपूर्व/द्विगुसमासस्य विषये आर्हीय-प्रत्ययस्य <b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इत्यनेन वस्तुतः लुक्-भवति । परन्तु अत्र निर्देशसामर्थ्यात् लुकं बाधित्वा ईकन्-प्रत्ययः क्रियते । </p>
<h2 id="kashika">Kashika</h2><a href="#">Up</a>
<hr />
<p>index: 5.1.33
sutra: खार्या ईकन्</p>
<hr />
<p>अध्यर्धपूर्वद् द्विगोः इत्येव अध्यर्धपूर्वात् प्रातिपदिकाद् द्विगोश्च खारीशब्दानतातार्हीयेष्वर्थेषु ईकन् प्रत्ययो भवति। अध्यर्धखारीकम्। द्विखारीकम्। केवलायाश्चेति वक्तव्यम्। खारीकम्। काकिण्याश्च उपसङ्ख्यानम्। अध्यर्धकाकिणीकम्। द्विकाकिणीकम्। त्रिकाकिणीकम्। केवलायाश्च। काकिणीकम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.1.33
sutra: खार्या ईकन्</p>
<hr />
<p>अध्यर्धखारीकम् । द्विखारीकम् ।&lt;!केवलायाश्चेति वक्तव्यम् !&gt; (वार्तिकम्) ॥ खारीकम् ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 5.1.33
sutra: खार्या ईकन्</p>
<hr />
<p><b>खार्या ईकन्</b> - खार्या ईकन् ।अध्यद्र्धपूर्वा॑दिति द्विगोरिति चानुवर्तत इत्यभिप्रेत्योदाहरति — अध्यर्थखारीकं, द्विखारीकमिति ।तदस्य परिमाण॑मिति ठञि तस्य च लुकि प्राप्ते ईकन् ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 5.1.33
sutra: खार्या ईकन्</p>
<hr />
<p>खारि परिमाणमिति ठञि प्राप्ते तस्य च लुकि ईकन्विधीयते। केवलायाश्चेति। ठध्यर्द्धपूर्वद्विगोःऽ इत्यधिकारात्केवलाया न प्राप्नोतीति वचनम्। अथाध्यर्धपूर्वेति न सम्बध्येत, ततः केवलायामीकनश्चरितार्थत्वादध्यर्धपूर्वद्विगोर्लुक् प्राप्नोति, दीर्घोच्चारणं किमर्थं नेकनेवोच्येत, सवर्णदीर्घत्वे सति सिद्धम् ? यस्येतिलोपः प्राप्नोति, इकारोच्चारणसामर्थ्यान्न भविष्यति, अन्यथा कनमेव विदध्यात्,'के' मःऽ इति ह्रस्वत्वे कृते सति सिद्धम्। अवग्रहः प्राप्नोति ? न लक्षणेन पदकारा अनुवर्त्त्याः, पदकारैर्नाम लक्षणमनुवर्त्यम् ॥</p></div>