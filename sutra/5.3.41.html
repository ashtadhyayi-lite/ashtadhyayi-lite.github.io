<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.40.html">
            <button class="muted-button">Prev 5.3.40</button>
        </a>
        <a href="5.3.42.html">
            <button class="muted-button">Next 5.3.42</button>
        </a>
        </nav><h2>Kashika</h2>
<hr />
<p>index: 5.3.41
sutra: विभाषावरस्य</p>
<hr />
<p>पूर्वेण नित्ये प्राप्ते विकल्प उच्यते। अवरस्य अस्तातौ परतो विभाषा अवित्ययमादेशो भवति। अवस्ताद् वसति। अवस्तादागतः। अवस्ताद् रमणीयम्। अवरस्ताद् वसति। अवरस्तादागतः। अवरस्ताद् रमणीयम्।</p>
<h2>Siddhanta Kaumudi</h2>
<hr />
<p>index: 5.3.41
sutra: विभाषावरस्य</p>
<hr />
<p>अवरस्यास्तातौ परेव् स्याद्वा । अवस्तात् । अवरस्तात् । एवं देशे काले च । दिशिरूढेभ्यः किम् । ऐन्द्र्यां वसति । सप्तम्याद्यन्तेभ्यः किम् । ऐन्द्र्यां वसति । सप्तम्याद्यन्तेभ्यः किम् । पूर्वं ग्रामं गतः । दिगादिवृत्तिभ्यः किम् । पूर्वस्मिन् गुरौ वसति । अस्ताति च &lt;{SK1976}&gt; इति ज्ञापकादसिरस्तातिं न बाधते ॥</p>
<h2>Balamanorama</h2>
<hr />
<p>index: 5.3.41
sutra: विभाषावरस्य</p>
<hr />
<p><em>विभाषाऽवरस्य</em> - विभाषाऽवरस्य ।अस्ताति चे॑ति पूर्वसूत्रादस्तातीत्यनुवर्तते । तदाह — अवरस्येति । एवमिति । पूर्वस्मिन्पूर्वस्मात्पूर्वो वा देशः, कालो वा — पुरः पुरस्तादित्यादि । पूर्वस्मिन्गुराविति । पूर्वकालिकाध्यापनकर्तरीत्यर्थः । ननु 'दिक्छब्देभ्यः' इति सामान्यविहितस्य परादिशब्देषु सावकाशस्य अस्तातेः पूर्वाधरावरशब्देषु असिना विशेषविहितेन बाधः स्यादित्यत आह — अस्ताति चेतीत्यादि ।</p>
<h2>Padamanjari</h2>
<hr />
<p>index: 5.3.41
sutra: विभाषावरस्य</p>
<hr />
<p>अवित्ययमादेशो भवतीति। कथं पुनर्बहुष्वादेशेषु प्रसक्तेषु अयमेव भवतु? अस्यैवानुवृतेः। अथ वा - अवरस्य यदुक्तं तदसतातौ विभाषा भवतीति विज्ञास्यते ॥</p></div>