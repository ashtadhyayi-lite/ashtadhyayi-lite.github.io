<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.131.html"><button class="muted-button">Prev 6.1.131</button></a>
        <a href="6.1.133.html"><button class="muted-button">Next 6.1.133</button></a>
        </nav><h2>Sandhi Samaasa Split</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p>अनञ्समासे - अकोः एतद्-तदोः हलि सुँलोपः </p>
<h2>Neelesh Sanskrit Brief</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p>नञ्-समासं विहाय अन्यत्र ककारविहितस्य एतद्/तद्-शब्दात् परस्य सुँ-प्रत्ययस्य व्यञ्जने परे लोपः भवति । </p>
<h2>Neelesh English Brief</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p>Except for the नञ् समास, when a form of एतद्/तद् word which does not contain a ककार is followed by a  सुँ-प्रत्यय which in turn is followed by a व्यञ्जन,  the सुँ-प्रत्यय gets removed. </p>
<h2>Neelesh Sanskrit Detailed</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p>प्रारम्भे अस्मिन् सूत्रे प्रयुक्तानां पदानाम् पृथक्-रूपेण अर्थं पश्यामः ।</p>
<ul>
<li>
<p>अकोः - यस्मिन् ककारः नास्ति तादृशयोः      </p>
</li>
<li>
<p>एतत्-तदोः = एतत्-तद्-शब्दयोः</p>
</li>
<li>
<p>सुँलोपः = सुँ-प्रत्ययस्य लोपः स्यात्,    </p>
</li>
<li>
<p>अनञ्समासे - नञ्-समासः नास्ति चेत्</p>
</li>
<li>
<p>हलि  = हल्-वर्णे परे  </p>
</li>
</ul>
<p>अतः अस्य सूत्रस्य अर्थः भवति - यस्मिन् एतद्-तद्-शब्दस्य सुँ-प्रत्ययान्तरूपे ककारः नास्ति, तादृशस्य रूपस्य सुँ-प्रत्ययस्य नञ्-समासं विहाय अन्यत्र हल्-वर्णे परे लोपः भवति । </p>
<p>उदाहरणानि एतानि -</p>
<ol>
<li>'एतद् + सुँ + विष्णुः'  इत्यत्र -</li>
</ol>
<p>एत अ + सुँ + विष्णुः [<b>त्यदादीनामः</b> <a href="7.2.102.html">7.2.102</a> इति दकारस्य अकारः]</p>
<p>→ एत + सुँ + विष्णुः   [<b>अतो गुणे</b> <a href="6.1.97.html">6.1.97</a> इति गुण-एकादेशः पररूपः अकारः]</p>
<p>→ एस + सुँ + विष्णुः [<b>तदोः सः सावनन्त्ययोः</b> <a href="7.2.106.html">7.2.106</a> इति तकारस्य सकारः]</p>
<p>→ एस + विष्णुः [<b>एतत्तदोः सुलोपोऽकोरनञ्समासे हलि</b> <a href="6.1.132.html">6.1.132</a> इत्यनेन सुँ-प्रत्ययस्य लोपः]</p>
<p>→ एष विष्णुः [<b>आदेशप्रत्ययोः</b> <a href="8.3.59.html">8.3.59</a> इति षत्वम्]</p>
<p>अत्र एतद् शब्दस्य 'एस' इत्यस्मिन् रूपे ककारः नास्ति, नञ्-समासः अपि नास्ति, तथा सुँ-प्रत्ययात् अनन्तरम् हल्-वर्णः अस्ति । अतः संहियायामत्र सुँ-प्रत्ययस्य लोपं कृत्वा 'एष विष्णुः' इति जायते ।</p>
<ol>
<li>
<p>तथैव, तद्-शब्दस्यापि इमामेव प्रक्रियां कृत्वा 'सः शम्भुः → स शम्भुः' इति जायते ।</p>
</li>
<li>
<p>एतत्/तद् शब्दे ककारः कथमागच्छति? <b>अव्ययसर्वनाम्नामकच् प्राक्टेः</b> <a href="5.3.71.html">5.3.71</a> अनेन सूत्रेण सर्वनामशब्देभ्यः स्वार्थे 'अकच्' नाम कश्चन तद्धित प्रत्ययः आगच्छति । अस्य प्रत्ययस्य उपस्थितौ एतद्-शब्दस्य प्रथमैकवचनम् 'एषकः' इति जायते । अस्मिन् शब्दे ककारः अस्ति, अतः अस्य शब्दस्य हल्-वर्णे परे सुँ-प्रत्ययस्य लोपः न भवति, अपि तु <b>ससजुषो रुँः</b> <a href="8.2.66.html">8.2.66</a> इत्यनेन रुँत्वे कृते <b>हशि च</b> <a href="6.1.114.html">6.1.114</a>  इत्यनेन तस्य उकारादेशं कृत्वा <b>आद्गुणः</b> <a href="6.1.87.html">6.1.87</a> इति गुण-एकादेशं कृत्वा 'एषको रुद्रः' इति रूपं सिद्ध्यति ।</p>
</li>
<li>
<p>यदि एतद् / तद् - शब्दः नञ्-समासस्य घटकः अस्ति तर्हि अपि अनेन सूत्रेण सुँ-प्रत्ययस्य लोपः न भवति । यथा - न सः = असः । इत्यस्मात् परस्य सुँ-प्रत्ययस्य अपि लोपः न भवति ।  यथा - 'अतद् + सुँ  शिवः'  इत्यत्र सुँ-प्रत्ययस्य विसर्गे कृते, विसर्गस्य <b>विसर्जनीयस्य सः</b> <a href="8.3.34.html">8.3.34</a> इति सत्वे <b>स्तोः श्चुना श्चुः</b> <a href="8.4.40.html">8.4.40</a> इति श्चुत्वे कृते 'असश्शिवः इति सिद्ध्यति ।</p>
</li>
<li>
<p>यदि अग्रे हल्-वर्णः नास्ति चेदपि अयं सुँलोपः न जायते । यथा - 'तद् + सुँ  + ईश्वरः' इत्यत्र सुँ इत्यस्य <b>ससजुषो रुँः</b> <a href="8.2.66.html">8.2.66</a> इत्यनेन रुँत्वे कृते <b>भोभगोअघोअपूर्वस्य योऽशि</b> <a href="8.3.17.html">8.3.17</a>  इत्यनेन तस्य यकारादेशं कृत्वा <b>लोपः शाकल्यस्य</b> <a href="8.3.19.html">8.3.19</a> इत्यनेन वैकल्पिक-यकारलोपे कृते, 'सयिश्वरः', 'स ईश्वरः' एते द्वे रूपे सिद्ध्यतः ।</p>
</li>
</ol>
<h2>Kashika</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p>एतत्तदौ यावककारौ नञ्समासे न वर्तते तयोर्यः सुशब्दः, कश्च तयोः सुशब्दः? यः तदर्थेन सम्बद्धः, तस्य संहितायां विषये हलि परतो लोपो भवति। एष ददाति। स ददाति। एष भुङ्क्ते। स भुङ्क्ते। एतत्तदोः इति किं? यो ददाति। यो भुङ्क्ते। सुग्रहणं किम्? एतौ गावौ चरतः। अकोः इति किम्? एषको ददाति। सको ददाति। तन्मध्यपतितस्तद्ग्रहणेन गृह्यते इति रूपभेदेऽपि साकच्कावेतत्तदावेव भवतः। अनञ्समासे इति किम्? अनेषो ददाति। असो ददाति। उत्तरपदार्थप्रधानत्वान्नञ्समासस्य एतत्तदोरेव अत्र सम्बद्धः सुशब्दः। हलि इति किम्? एषोऽत्र सोऽत्र।</p>
<h2>Siddhanta Kaumudi</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p>अककारयोरेतत्तदोर्यः सुस्तस्य लोपः स्याद्धलि न तु नञ्समासे । एष विष्णुः । स शंभुः । अकोः किम् । एषको रुद्रः । अनञ्समासे किम् । असःशिवः । हलि किम् । एषोऽत्र ॥</p>
<h2>Laghu Siddhanta Kaumudi</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p>अककारयोरेतत्तदोर्यः सुस्तस्य लोपो हलि न तु नञ्समासे। एष विष्णुः। स शम्भुः। अकोः किम्? एषको रुद्रः। अनञ्समासे किम्? असः शिवः। हलि किम्? एषोऽत्र॥</p>
<h2>Balamanorama</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p><b>सम्परिभ्यां (॰पर्युपेभ्यः) करोतौ भूषणे</b> - संपरिभ्याम् । </p>
<h2>Padamanjari</h2>
<hr />
<p>index: 6.1.132
sutra: एतत्तदोः सुलोपोऽकोरनञ्समासे हलि</p>
<hr />
<p>एतेन ठेततदोःऽ इति सुशब्दापेक्षया सम्बन्धलक्षणा षष्ठीत्याचष्टे। यद्येवम्, सु इत्येतस्य सापेक्षत्वाल्लोपशब्देन समासो न प्राप्नोति ? नैवायं समासः, सु इति पृथक्पदम्'सुपां सुलुक्'  इति लुप्तष्ठीकम्। कश्च तयोः सुशब्द इति। यदि यस्ताभ्यां विहितः सुः स तयोः सम्बन्धी भवति, तदा परमस ददाति, परमैष ददातीत्यादो न स्यादिति मन्यमानः पृच्छति। इतरो विदिताभिप्रायः परिहति-यस्तदर्थेन सम्बद्ध इति। अर्थद्वारकश्च सम्बनधः, यस्तदर्थगतमेकत्वमाचष्ट इत्यर्थः। परमस ददातीत्यादावपि उतरपदार्थप्रधानत्वातदर्थगतमेवैकत्वमाचष्ट इति सिद्धो लोपः। प्रथमैकवचनस्यात्र सुशब्दस्य ग्रहणम्, न सप्तमीबहुवचनस्य।'स्यश्च्छन्दसि' 'सो' चि लोपे चेत्पादपूर्णम्ऽ इत्यत्र ह्यस्यैव सम्भवः। द्वयोः सामान्येन ग्रहणं तर्हि कस्मान्न भवति? एवं तर्हि'निरनुबन्धकग्रहणे न सानुबनधकस्य'  इति प्रथमैकवचनस्यैव ग्रहणम्, तस्य ह्युकार उच्चारणार्थः, नानुबन्धः। एष इति।'तदोः स सावनन्त्ययोः'  इति सकारः, त्यदाद्यत्वम्, षत्वम्। एषक इति। ठव्यसर्वनाम्नामकच् प्राक् टेःऽ इत्यकच् । ननु रूपभेदात्साकच्कावेततदावेव न भवतः, तत्किम् ठकोःऽ इति प्रतिषेधेन ? तत्राह - तन्मध्यपतितीति। अस्याश्च परिभाषाया अस्तित्वे अयमेव प्रतिषेधो लिङ्गम् । उतरपदार्थप्रधानत्वादिति। एतच्च नञ्सूत्र एव व्याख्यातम्।'हल्ङ्याब्भ्यः'  इत्यस्यानन्तरमिदं न कृतम् - संहितायां यथा स्यात्, असंहितायां मा भूदिति ॥</p></div>