<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.23.html"><button class="muted-button">Prev 8.2.23</button></a>
        <a href="8.2.25.html"><button class="muted-button">Next 8.2.25</button></a>
        </nav><h2>Sandhi Samaasa Split</h2>
<hr />
<p>index: 8.2.24
sutra: रात्सस्य</p>
<hr />
<p>संयोगान्तस्य पदस्य रात् सस्य लोपः </p>
<h2>Neelesh Sanskrit Brief</h2>
<hr />
<p>index: 8.2.24
sutra: रात्सस्य</p>
<hr />
<p>संयोगान्तस्य पदस्य रेफात् परस्य केवलं सकारस्यैव लोपः भवति, न अन्यस्य ।</p>
<h2>Neelesh English Brief</h2>
<hr />
<p>index: 8.2.24
sutra: रात्सस्य</p>
<hr />
<p>For a संयोग occurring at end of a पद which contains रेफ as the first letter, the last letter is deleted only if it is a सकार and not otherwise.</p>
<h2>Neelesh Sanskrit Detailed</h2>
<hr />
<p>index: 8.2.24
sutra: रात्सस्य</p>
<hr />
<p><b>संयोगान्तस्य लोपः</b> <a href="8.2.23.html">8.2.23</a> इत्यनेन संयोगान्तपदस्य अन्तिमवर्णस्य लोपः विधीयते । अनेन सूत्रेण सः लोपः नियम्यते - पदान्ते विद्यमाने संयोगे रेफः प्रथमवर्णः अस्ति चेत् तस्मात् परस्य केवलं सकारस्यैव लोपः भवति, अन्यवर्णस्य न ।</p>
<p>यथा - </p>
<ol>
<li>पितृ-शब्दस्य पञ्चम्यैकवचनस्य रूपम् -</li>
</ol>
<p>पितृ + ङस् [पञ्चम्यैकवचनस्य प्रत्ययः]</p>
<p>→ पितुर् + स् [<b>ऋत उत्</b> <a href="6.1.111.html">6.1.111</a> इत्यनेन  पितृ-इत्यस्य ऋकारस्य तथा ङस्-इत्यस्य अकारस्य पूर्वपरयोः एकः उकारादेशः भवति । सः च <b>उरण् रपरः</b> <a href="1.1.51.html">1.1.51</a> इति रपरः प्रवर्तते]</p>
<p>→ पितुर् [<b>रात्सस्य</b> <a href="8.2.24.html">8.2.24</a> इत्यनेन रेफात् परस्य सकारस्य लोपः]</p>
<p>→ पितुः <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<ol>
<li>'ऊर्ज्' धातोः क्विप्-प्रत्यये कृते 'ऊर्ज्' इति प्रातिपदिकं सिद्ध्यति । अस्य प्रथमैकवचनस्य रूपसिद्धौ -</li>
</ol>
<p>ऊर्ज् + सुँ</p>
<p>→ ऊर्ज्  [<b>हल्ङ्याब्भ्यो दीर्घात् सुतिस्यपृक्तं हल्</b>  <a href="6.1.68.html">6.1.68</a> इति सुँ-प्रत्ययस्य लोपः ]</p>
<p>→ ऊर्ग् [<b>चोः कुः</b> <a href="8.2.30.html">8.2.30</a> इत्यनेन जकारस्य गकारः]</p>
<p>→  ऊर्क् / ऊर्ग् [<b>वाऽवसाने</b> <a href="8.4.56.html">8.4.56</a> इति विकल्पेन चर्त्वम्]</p>
<p>अत्र सुँ-प्रत्ययस्य लोपे कृते पदान्ते विद्यमानस्य जकारस्य <b>संयोगान्तस्य लोपः</b> <a href="8.2.23.html">8.2.23</a> इत्यनेन लोपः न भवति, यतः <b>रात्सस्य</b> <a href="8.2.24.html">8.2.24</a> इत्यनेन रेफात् परस्य केवलं सकारस्यैव लोपः भवतुमर्हति, नान्यस्य । </p>
<h2>Kashika</h2>
<hr />
<p>index: 8.2.24
sutra: रात्सस्य</p>
<hr />
<p>संयोगान्तपदस्य यो रेफः तस्मादुत्तरस्य अन्तस्य सकारस्य लोपो भवति। गोभिरक्षाः। प्रत्यञ्चमत्साः। क्षरतेः त्सरतेश्च लुङि सिचः छान्दसत्वादीडभावः <b>बहुलं छन्दसि</b> <a href="7.3.97.html">7.3.97</a> इति वचनात्। दीर्घे सति रूपम् एतत्। मातुः, पितुः इति <b>ऋत उत्</b> <a href="6.1.111.html">6.1.111</a> इति उत्त्वे कृते रपरत्वे च सति रात् सस्य इति सलोपः। सिद्धे सत्यारम्भो नियमार्थः, रात् सस्य एव लोपो भवति, न अन्यस्य इति। ऊर्जेः क्विप् ऊर्क्। मृजेः लङि अमार्ट्।</p>
<h2>Siddhanta Kaumudi</h2>
<hr />
<p>index: 8.2.24
sutra: रात्सस्य</p>
<hr />
<p>रेफात्संयोगान्तस्य सस्यैव लोपो नान्यस्य । रेफस्य विसर्गः । क्रोष्टुः । आमि परत्वात्तृज्वद्भावे प्राप्ते ।&lt;!नुमचिरतृज्वद्भावेभ्यो नुट् पूर्वविप्रतिषेधेन !&gt; (वार्तिकम्) ॥ क्रोष्टूनाम् । क्रोष्टरि । क्रोष्ट्रोः । पक्षे हलादौ च शम्भुवत् ॥ इत्युदन्ताः ॥    हूहूः । हूह्वौ । हूह्वः । हूहूम् । हूह्वौ । हूहूनित्यादि । अतिचमूशब्दे तु नदीकार्यं विशेषः । हे अतिचमु । अतिचम्वै । अतिचम्वाः । अतिचम्वाः । अतिचमूनाम् । अतिचम्वाम् । खलपूः ॥ </p>
<h2>Laghu Siddhanta Kaumudi</h2>
<hr />
<p>index: 8.2.24
sutra: रात्सस्य</p>
<hr />
<p>रेफात्संयोगान्तस्य सस्यैव लोपो नान्यस्य। रस्य विसर्गः। क्रोष्टुः क्रोष्टुः । क्रोष्ट्रोः क्रोष्ट्रोः। <b>नुमचिरतृज्वद्भावेभ्यो नुट् पूर्वविप्रतिषेधेन</b> (वार्त्तिकम्) । क्रोष्टूनाम्। क्रोष्टरि। पक्षे हलादौ च शम्भुवत्॥ हूहूः। हूह्वौ। हूह्वः। हूहूम् इत्यादि॥ अतिचमूशब्दे तु नदीकार्य्यं विशेषः। हे अतिचमु। अतिचम्वै। अतिचम्वाः। अतिचमूनाम्॥ खलपूः॥</p>
<h2>Balamanorama</h2>
<hr />
<p>index: 8.2.24
sutra: रात्सस्य</p>
<hr />
<p><b>रात् सस्य</b> - क्रोष्टुर् स् इति स्थिते-रात्सस्य । 'संयोगान्तस्य लोप' इत्येव सिद्धे नियमार्थमिदमित्याह — सस्यैवेति । तेन ऊर्गित्यादौ न संयोगान्तलोपः । रेफस्य विसर्ग इति ।खरवसानयो॑रिति विसर्ग इत्यर्थः । परत्वादिति । परत्वान्नुटं बाधित्वा तृज्वत्त्वे कृते ततो नुटिनामी॑ति दीर्घे णत्वे कृते क्रोष्टृणामिति स्यादित्यर्थः । नच नुट् नित्य इति वाच्यं, तृज्वत्त्वे कृते संनिपातपरिभाषया नुटो दुर्लभत्वात् ।नुमचिरेति ।अचिरे॑त्यनुकरणम् । 'अचि र' इति विहितो रेफो विवक्षितः । प्रकृतिवदनुकरणं भवतीति त्वनित्यम् । ततश्चअचि-रे॑त्यस्य समासप्रवेशेऽपि न लुक् । क्रोष्टनामिति । तृज्वत्त्वं बाधित्वा नुटि कृतेनामी॑ति दीर्घे रूपम् । क्रोष्टरीति । तृज्वत्त्वे क्रोष्टु-इ इति स्थितेऋतो ङी॑ति गुणे रपरत्वे रूपम् । क्रोष्ट्रोरिति । तृज्वत्त्वे ऋकारस्य यण् रेफः । पक्षे इति । तृतीयादिष्वजादिषु तृज्वत्त्वाऽभावपक्षे इत्यर्थः । ननुतृज्वत्क्रोष्टुः,॒॑स्त्रियां च॑,विभाषा तृतीयादिष्वची॑ति त्रिसूत्री व्यर्था । सृगालवाचिनोःक्रोष्टृक्रोष्टु शब्दयोः स्वतन्त्रयोः सत्त्वादिति चेत्, शृणु-॒सर्वनामस्थाने स्त्रियां च ऋदन्तस्यैव क्रोष्टृशब्दस्य प्रयोगः । तृतीयादिष्वजादिषु तूभयस्य, शसि हलादिषु च उदन्तस्यैवे॑ति नियमार्था त्रिसूत्रीति । इति उदन्ताः । अथ ऊदन्ताः । हूहूरिति । गन्धर्वविशेषवाच्यव्युत्पन्नं प्रातिपदिकमेतत् । हूह्वा हूह्व इत्यादि । दीर्घाज्जसि चे॑ति पूर्वसवर्णदीर्घनिषेधः ।इको यणची॑ति यणि रूपम् । हे हूहूः । हूहूम् हूह्वौ हूहून् हूह्वा । हूह्वे । हूह्वः । हूह्वोः । हूह्वाम् । हूह्वि । अतिचमूशब्दे त्विति । चमूमतिक्रान्तोऽतिचमूः ।अत्यादयः क्रान्ताद्यर्थे॑ इति समासः । स्त्रीप्रत्ययान्तत्वाऽभावाद्गोस्त्रियो॑रिति ह्रस्वो न भवति । नदीकार्यमिति ।प्रथमलिङ्गग्रहणं चे॑ति वचनादिति भावः । खलपूरिति । खलं पुनातीति क्विप् । खलपू-औ, खलपू-अस् इति स्थितेअचि श्नुधात्वि॑त्युवङि प्राप्ते ।</p></div>