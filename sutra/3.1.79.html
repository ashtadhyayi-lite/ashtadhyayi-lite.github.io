<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.78.html"><button class="muted-button">Prev 3.1.78</button></a>
        <a href="3.1.80.html"><button class="muted-button">Next 3.1.80</button></a>
        </nav><h2>Sandhi Samaasa Split</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p>कर्त्तरि सार्वधातुके तनादिकृञ्भ्यः धातोः परः उ-प्रत्ययः</p>
<h2>Neelesh Sanskrit Brief</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p>सार्वधातुके कर्तरि प्रत्यये परे तनादिगणस्य धातोः परः उ-प्रत्ययः विधीयते ।</p>
<h2>Neelesh English Brief</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p>A verb belonging to the तनादिगण gets the विकरणप्रत्यय 'उ' in presence of a सार्वधातुक प्रत्यय in कर्तरि प्रयोग.</p>
<h2>Neelesh Sanskrit Detailed</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p>किम् नाम सार्वधातुकप्रत्ययः? <b>तिङ्शित्सार्वधातुकम्</b> <a href="3.4.113.html">3.4.113</a> इत्यनेन तिङ्-प्रत्ययाः तथा शित्-प्रत्ययाः सार्वधातुकसंज्ञां प्राप्नुवन्ति ।</p>
<p>किम् नाम कर्तरिप्रयोगः? <b>लः कर्मणि च भावे च अकर्मकेभ्यः</b> <a href="3.4.69.html">3.4.69</a> अनेन सूत्रेण लकारः कर्तारम्, कर्म, तथा भावं निदर्शयितुम् शक्नोति । यत्र लकारः कर्तारम् निदर्शयति, सः कर्तरिप्रयोगः । </p>
<p>कर्तरि प्रयोगे सार्वधातुके प्रत्यये परे तनादिगणस्य धातुभ्यः 'उ' इति गणविकरणम् प्रत्ययरूपेण आगच्छति । यथा -</p>
<p>1) तनादिगणस्य प्रथमः धातुः तनुँ (विस्तारे) । अस्य लट्लकारस्य प्रथमपुरुषैकवचनस्य प्रक्रिया इयम् -</p>
<p>तन् + लट् [<b>वर्तमाने लट्</b> <a href="3.2.123.html">3.2.123</a> इति लट्-लकारः]</p>
<p>→ तन् + तिप् [<b>तिप्तस्झि...</b> <a href="3.4.78.html">3.4.78</a> इत्यनेन प्रथमपुरुषैकवचनस्य विवक्षायाम् 'तिप्' प्रत्ययः]</p>
<p>→ तन् उ ति [सार्वधातुके प्रत्यये परे <b>तनादिकृञ्भ्यः उः</b> <a href="3.1.79.html">3.1.79</a> इति विकरणप्रत्ययः 'उ' ]</p>
<p>→ त नो ति [<b>सार्वधातुकार्धधातुकयोः</b> <a href="7.3.84.html">7.3.84</a> इति गुणः]</p>
<p>2) डुकृञ् (करणे) -अयम् तनादिगणस्य धातुः । अस्मात्  शतृ-प्रत्यये परे प्रक्रिया इयम् -       </p>
<p>कृ + शतृ [<b>लटः शतृशानचौ अप्रथमासमानाधिकरणे</b> <a href="3.2.124.html">3.2.124</a> इत्यनेन शतृ-प्रत्ययः ।]</p>
<p>→ कृ + उ + अत्  [सार्वधातुके प्रत्यये परे <b>तनादिकृञ्भ्यः उः</b> <a href="3.1.79.html">3.1.79</a> इति विकरणप्रत्ययः 'उ' ]</p>
<p>→ कर् + उ + अत् [<b>सार्वधातुकार्धधातुकयोः</b> <a href="7.3.84.html">7.3.84</a> इति गुणः]</p>
<p>→ कुर् उ अत् [<b>अत उत् सार्वधातुके</b> <a href="6.4.100.html">6.4.100</a> इति अकारस्य उकारः]</p>
<p>→ कुर्वत् [<b>इको यणचि</b> इत्यनेन यणादेशः]</p>
<p>'उ' गणविकरणस्य भिन्नेषु प्रत्ययेषु परेषु किञ्चित् परिवर्तनमपि भवति । यथा -</p>
<ol>
<li>
<p>पित्-प्रत्ययेषु परेषु <b>सार्वधातुकार्धधातुकयोः</b> <a href="7.3.84.html">7.3.84</a> इति उकारस्य गुणादेशः ओकारः जायते । यथा - तन्  + उ + ति → तनोति । तन्  + उ + आनि → तन्   + ओ + आनि = तनवानि । </p>
</li>
<li>
<p>वकारादि-प्रत्यये परे मकारादि प्रत्यये परे च उ-इत्यस्य उकारस्य <b>लोपश्चास्यान्यतरस्याम् म्वोः</b> <a href="6.4.107.html">6.4.107</a> इत्यनेन वैकल्पिकः लोपः भवति । यथा - तन्  + उ + वः → तन्वः, तनुवः । </p>
</li>
</ol>
<p>ज्ञातव्यम् - <b>कर्तरि शप्</b> <a href="3.1.68.html">3.1.68</a> इत्यनेन सार्वधातुके कर्तरि प्रत्यये परे धातोः परः औत्सर्गिकरूपेण शप्-प्रत्ययः विधीयते । तनादिगणस्य धातुभ्यः अस्य अपवादरूपेण उ-प्रत्ययः भवति ।</p>
<p>विशेषः - यद्यपि कृ-धातुः तनादिगणे एव अस्ति, तथापि अस्मिन् सूत्रे कृ-धातोः विशेषरूपेण ग्रहणम् कृतमस्ति । महाभाष्ये अस्मिन् विषये भाष्यकारः वदति  - 'तनादित्वात् कृञः सिद्धम्' - इत्युक्ते -  'तनादि'ग्रहणेन कृ-ग्रहणम् भवत्येव, अस्य पुनः आवश्यकता नास्ति - इति । परन्तु सिद्धान्तकौमुद्याम् दीक्षितः  'गणकार्यस्य अनित्यत्वम् कृ-धातोः विषये मा भूत्' एतत् स्पष्टीकर्तुमत्र कृ-ग्रहणम् कृतमस्ति - इति वदति । </p>
<h2>Kashika</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p>तनु विस्तारे इत्येवमादिभ्यो धातुभ्यः कृञश्च उप्रत्ययो भवति। शपोऽपवादः। तनोति। सनोति। क्षणोति। कृञः खल्वपि करोति। तनादिपाठादेव उप्रत्यये सिद्धे करोतेरुपादानं नियमार्थम्, अन्यत् तनादिकार्यं मा भूतिति। <b>तनादिभ्यस् तथासोः</b> <a href="2.4.79.html">2.4.79</a>। इति विभाषा सिचो लुग् न भवति। अकृत। अकृथाः।</p>
<h2>Siddhanta Kaumudi</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p>तनादेः कृञश्च उप्रत्ययः स्यात् । शपोऽपवादः । तनादित्वादेवसिद्धे कृञ्ग्रहणं गणकार्यस्यानित्यत्वे लिङ्गम् । तेन न विश्वसेदविश्वस्तमित्यादि सिद्धम् । विदांकरोतु ॥</p>
<h2>Laghu Siddhanta Kaumudi</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p>तनादेः कृञश्च उः प्रत्ययः स्यात्। शपोऽपवादः। गुणौ। विदाङ्करोतु॥</p>
<h2>Balamanorama</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p><b>तनादिकृञ्भ्य उः</b> - तनादिकृञ्भ्यः उः । शपोऽपवाद इति । अनेन शब्विषय एवास्य प्रवृत्तिरिति सूचितम् ।सार्वधातुके य॑गित्यतः सारवधातुकग्रहणस्यकर्तरि श॑बित्यतः कर्तरीत्यस्य चानुवृत्तेरिति भावः । तेनेति । गणकार्यस्याऽनित्यतया 'आसे' दित्यत्र अदादिगणकार्यं शपो लुङ्न भवतीत्यर्थः । वस्तुतस्तु कृञ्ग्रहणस्यात्र भाष्ये प्रत्याख्यातत्वादुक्तज्ञापनाऽभावाद्विआसेदित्यसंबद्धमेवेत्याहुः ।विआस्त॑मित्यत्र तुआगमशास्त्रस्याऽनित्यत्वान्नेडित्याहुः । विदांकरोत्विति । अत्र विदेर्लोटि आमि लोटोलुकिआमन्ताद्विदेः कृञो लोडन्तस्यानुप्रयोगः ।तत्र लोटस्तिपि 'एरु' रित्युत्वे शपं बाधित्वा उप्रत्यये ऋकारस्य गुणे रपरत्वे उकारस्य तिब्निमित्तो गुणः । तातङि तु ऋकारस्य गुणे रपरे तातङो ङित्त्वादुकारस्य गुणाऽभावे विदाङ्करुतादिति स्थिते — </p>
<h2>Padamanjari</h2>
<hr />
<p>index: 3.1.79
sutra: तनादिकृञ्भ्य उः</p>
<hr />
<p>तनादिकृञ्भ्य उः॥ तनीतीत्यादि।'तनु विस्तारे' 'षणु दाने' 'क्षणु हिसायाम्' । अन्यतनादिकार्यमिति। तनादिकार्यापेक्षो नियम इत्यर्थः। व्यावर्त्यदर्शयति - तनादिभ्यस्तथासोरिति विभाषा सिचो लुग् न भवतीति। नन्वस्तु लुग्विकल्पः, तदभावे'ह्रस्वादङ्गात्'  इति लोपो भविष्यति, न च विकल्पेन बाधः, विकल्पं प्रति नित्यस्यासिद्धत्वात्; न च तनादिपाठसमार्थ्यादपदावो वचनप्रामाण्यादिति न्यायेनासिद्धत्वबाधाद्विकल्पेन नित्यस्य वाधः,तनादिपाठस्य विकरणविधौ चरितार्थत्वात्; विकल्पोऽप्यततः अतथा इत्यादौ चरितार्थः; प्रत्युत क्रियमाणे कृञ्ग्रहणे तनादिषु कृञः पाठस्यानन्यार्थत्वाद्येननाप्राप्तिन्यायेन विकल्पो नित्यविधिं बाधेत? इदं हि कृञ्ग्रहणविधौ तनादिषु पाठश्चरितार्थो मा विज्ञायीत्येवमर्थमेव स्यादिति कृञ्ग्रहणप्रत्याख्यानमेव न्याय्यं मन्यामहे॥</p></div>