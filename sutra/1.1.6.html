<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.5.html"><button class="muted-button">Prev 1.1.5</button></a>
        <a href="1.1.7.html"><button class="muted-button">Next 1.1.7</button></a>
        </nav><h2 class="title">दीधीवेवीटाम्</h2><p class="sname"><font color=blue>1-1-6 दीधीवेवीटाम्</font> <font color="DeepPink"> इकः गुणवृद्धी</font> <font color="ForestGreen">न धातुलोपः आर्धधातुके</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.6
sutra: दीधीवेवीटाम्</p>
<hr />
<p>दीधी-वेवी-इटाम् इकः गुण-वृद्धी न </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.6
sutra: दीधीवेवीटाम्</p>
<hr />
<p>दीधीङ्-धातोः, वेवीङ्-धातोः तथा च इडागमस्य इक्-वर्णस्य गुणवृद्धी न भवतः । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.6
sutra: दीधीवेवीटाम्</p>
<hr />
<p>The इक् letter of - (a) the verb दीधीङ्,  (b) The verb वेवीङ् , and (c) इडागम - do not undergo a गुण or a वृद्धि. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.6
sutra: दीधीवेवीटाम्</p>
<hr />
<p>दीधीवेव्योरिटश्च ये गुणवृद्धी प्राप्नुतस्ते न भवतः । आदीध्यनम्, आदीध्यकः ; आवेव्यनम्, आवेव्यकः । इटः खल्वपि - कणिता श्वः, रणिता श्वः ।  वृद्धिरिटो न संभवतीति लघूपधगुणस्यात्र प्रतिषेधः ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.6
sutra: दीधीवेवीटाम्</p>
<hr />
<pre><code>दीधीवेव्योरिटश्च गुणवृद्धी न स्तः । भविता ।
</code></pre>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.6
sutra: दीधीवेवीटाम्</p>
<hr />
<p><b>दीधीङ्</b> (दीप्तिदेवनयोः) तथा च <b>वेवीङ्</b> (गतिव्याप्तिप्रजनकान्त्यसनस्वादनेषु) एतौ अदादिगणस्य धातू  । एतौ द्वौ अपि धातू छान्दसौ स्तः (इत्युक्ते, केवलं वेदेषु एव एतयोः प्रयोगः दृश्यते) । एतयोः धात्वोः विद्यमानस्य अन्तिम-ईकारस्य इक्-वर्णस्य गुणः वृद्धिः वा न भवति । एवमेव इडागमस्य  इकारस्य अपि गुणादेशः न भवति (इडागमस्य वृद्धिः नैव सम्भवति, अतः तस्य निषेधस्य अपि न प्रयोजनम्, अतः केवलम् गुणनिषेधः एव अत्र क्रियते) । क्रमेण उदाहरणानि एतानि —</p>
<p><hlb>1.दीधीङ्/वेवीङ्-धातोः गुणनिषेधः</hlb></p>
<p>दीधीङ्/वेवीङ्-धात्वोः अनीयर्-प्रत्यये परे  <b>सार्वधातुकार्धधातुकयोः</b> <a href="7.3.84.html">7.3.84</a> अनेन अङ्गस्य प्राप्तः गुणादेशः प्रकृतसूत्रेण निषिध्यते —</p>
<p><pr></p>
<p>दीधीङ् (दीप्तिदेवनयोः, अदादिः, &lt;{2.71}&gt;) / वेवीङ् (गतिव्याप्तिप्रजनकान्त्यसनस्वादनेषु, अदादिः, &lt;{2.72}&gt;)</p>
<p>→ दीधी / वेवी + अनीयर् [<b>तव्यत्तव्यानीयरः</b> <a href="3.1.96.html">3.1.96</a> इति अनीयर्-प्रत्ययः]</p>
<p>→ दीध्यनीय / वेव्यनीय [<b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन अङ्गस्य गुणादेशे प्राप्ते <b>दीधीवेवीटाम्</b> <a href="1.1.6.html">1.1.6</a> इति सः निषिध्यते, अतः अत्र <b>एरनेकाचोऽसंयोगपूर्वस्य</b> <a href="6.4.82.html">6.4.82</a> इति यणादेशे कृते रूपं सिद्ध्यति ]</p>
<p></pr></p>
<p><hlb>2.दीधीङ्/वेवीङ्-धातोः वृद्धिनिषेधः</hlb></p>
<p>दीधीङ्/वेवीङ्-धात्वोः ण्वुल्-प्रत्यये परे  <b>अचो ञ्णिति</b> <a href="7.2.115.html">7.2.115</a> अनेन अङ्गस्य प्राप्तः वृद्ध्यादेशः प्रकृतसूत्रेण निषिध्यते —</p>
<p><pr></p>
<p>दीधीङ् (दीप्तिदेवनयोः, अदादिः, &lt;{2.71}&gt;) / वेवीङ् (गतिव्याप्तिप्रजनकान्त्यसनस्वादनेषु, अदादिः, &lt;{2.72}&gt;)</p>
<p>→ दीधी / वेवी + ण्वुल् [<b>ण्वुल्तृचौ</b> <a href="3.1.133.html">3.1.133</a> इति ण्वुल्-प्रत्ययः]</p>
<p>→ दीधी / वेवी + अक [<b>युवोरनाकौ</b> <a href="7.1.1.html">7.1.1</a> इति अक-आदेशः]</p>
<p>→ दीध्यक / वेव्यक [<b>अचो ञ्णिति</b> <a href="7.2.115.html">7.2.115</a>  इत्यनेन अङ्गस्य वृद्ध्यादेशे प्राप्ते <b>दीधीवेवीटाम्</b> <a href="1.1.6.html">1.1.6</a> इति सः निषिध्यते, अतः अत्र <b>एरनेकाचोऽसंयोगपूर्वस्य</b> <a href="6.4.82.html">6.4.82</a> इति यणादेशे कृते रूपं सिद्ध्यति ]</p>
<p></pr></p>
<p><hlb>3. इडागमस्य गुणनिषेधः</hlb></p>
<p>यत्र विकरणप्रत्ययस्य इडागमः भवति, तत्र अयं इडागमः तस्मात् अग्रे विद्यमानस्य प्रत्ययस्य कृते अङ्गावयवरूपेण स्वीक्रियते । अस्यां स्थितौ इडागमस्य गुणादेशे प्राप्ते प्रकृतसूत्रेण सः निषिध्यते । यथा, भू-धातोः लुट्-लकारस्य प्रथमपुरुषैकवचनस्य रूपे अस्य सूत्रस्य इत्थं प्रयोगः भवति —</p>
<p><pr></p>
<p>भू (सत्तायाम्, भ्वादिः, &lt;{1.1}&gt;)</p>
<p>भू + लुट् [<b>अनद्यतने लुट्</b> <a href="3.3.15.html">3.3.15</a> इति लुट्]</p>
<p>→ भू + तास् + लुट् [<b>स्यतासी लृलुटोः</b> <a href="3.1.33.html">3.1.33</a> इति तास्-विकरणप्रत्ययः]</p>
<p>→ भू + ता + तिप् [प्रथमपुरुषैकवचनस्य विवक्षायाम् <b>तिप्तस्झि...</b> <a href="3.4.78.html">3.4.78</a> इति तिप्-प्रत्ययः]</p>
<p>→ भू + ता + डा [<b>लुटः प्रथमस्य डारौरसः</b> <a href="2.4.85.html">2.4.85</a> इति तिप्-प्रत्ययस्य डा-आदेशः । अनेकाल्त्वात् सर्वादेशः]</p>
<p>→‌ भू + इट् ता + आ [<b>आर्धधातुकस्येड् वलादेः</b> <a href="7.2.35.html">7.2.35</a> इति तकारादिविकरणप्रत्ययस्य इडागमः]</p>
<p>→ भू + इता + आ [टकारस्य इत्संज्ञा, लोपः]</p>
<p>→ भो + इता + आ [<b>सार्वधातुकार्धधातुकयोः</b> <a href="7.3.84.html">7.3.84</a> इति विकरणप्रत्ययस्य अङ्गस्य गुणः]</p>
<p>→‌ भो + इत् + आ [<b>टेः&gt; <a href="6.4.143.html">6.4.143</a> इति डित्-प्रत्यये परे अङ्गस्य टिसंज्ञकस्य लोपः । अत्र डा-इति डित्-प्रत्ययस्य अङ्गम् 'भो + इता' इति अस्ति । अस्य टिसंज्ञकस्य अत्र लोपः विधीयते । एतादृशे लोपे कृते _पुगन्तलघूपधस्य च</b> <a href="7.3.86.html">7.3.86</a> इति अङ्गस्य उपधा-इकारस्य गुणः प्राप्नोति । परन्तु अयम् इकारः इडागमस्य इकारः अस्ति, अतः प्रकृतसूत्रेण अयम् इडागमः प्रतिषिध्यते ।]</p>
<p>→ भव् + इत् + आ [<b>एचोऽयवायावः</b> <a href="6.1.78.html">6.1.78</a> इति अवादेशः]</p>
<p>→ भविता</p>
<p></pr></p>
<p><title>भाष्ये सूत्रस्य प्रत्याख्यानम्</title></p>
<p>भाष्यकारेण अस्य सूत्रस्य विषये <hl>अयं योगः शक्यः अवक्तुम्</hl> इति उक्त्वा अस्य सूत्रस्य अनावश्यकता स्पष्टीकृता अस्ति । तत्र भाष्यकारस्य आशयः अयम् — <qt>दीधीङ्</qt> तथा <qt>वेवीङ्</qt> धात्वोः केवलं वेदेषु एव प्रयोगः भवति, तत्र  च गुणं कृत्वा अपि एतयोः रूपाणि दृश्यन्ते, अतः &lt;ऽसर्वे विधयः छन्दसि विकल्प्यन्तेऽ&gt; इति परिभाषया एव एतयोः यथायोग्यं गुणं गुणनिषेधं वा कृत्वा रूपाणि साधयितुम् शक्यन्ते, तदर्थम् प्रकृतसूत्रे एतयोः निर्देशः नैव आवश्यकः — इति । एवमेव, इडागमस्य विषये भाष्यकारः ब्रूते — <hl>आर्धदातुकस्येड्वलादेः इत्यत्र इड् इति अनुवर्तमाने पुनः इड्ग्रहहणस्य प्रयोजनम् इट् इट्-एव यथा स्यात्;  यदन्यत् प्राप्नोति तत् मा भूद् इति </hl> । अस्य आशयः अयम् — <b>नेड् वशि कृति</b> <a href="7.2.8.html">7.2.8</a> इत्यस्मात् सूत्रात् <qt>इड्</qt> इति पदस्य वस्तुतः <b>आर्धधातुकस्येड् वलादेः</b> <a href="7.2.35.html">7.2.35</a> इत्यत्र अनुवृत्तिः अवश्यं सम्भवति । तथापि पाणिनिना <b>आर्धधातुकस्येड् वलादेः</b> <a href="7.2.35.html">7.2.35</a> इत्यत्र पुनः <qt>इड्</qt> इति शब्दः स्थापितः अस्ति । अस्याः पुनरुक्तेः  प्रयोजनम् '<b>इडागमः इट्-स्वरूपे एव भवेत्, तस्य अन्यः कोऽपि आदेशः नैव करणीयः</b>' इति अस्ति  । अतश्च <qt>भविता</qt> इत्यादिषु उदाहरणेषु इडागमस्य गुणः मूलतः एव न सम्भवति, अतश्च अप्राप्तस्य गुणस्य निषेधार्थम् प्रकृतसूत्रं नैव आवश्यकम्  —‌ इति । अस्मिन् विषये अधिकं ज्ञातुम् जिज्ञासवः भाष्यम् पश्येयुः । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.6
sutra: दीधीवेवीटाम्</p>
<hr />
<p><b>दीधीवेवीटाम्</b> - दीधीवेवी ।दीधीह् दीप्तिदेवनयोः॑वेवीङ् वेतिनी तुल्ये॑ । दीधीश्च वेवीश्च इट् चेति द्वन्द्वात् षष्ठी । 'इको गुणवृद्धी' इत्यतो गुणवृद्धी इति, 'न धातुलोप' इत्यतो नेति चानुवर्तते । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.6
sutra: दीधीवेवीटाम्</p>
<hr />
<p>ऽदीधीवेव्योऽरिति । 'दीधीङ् दीप्तदेवनयोः' 'वेवीङ् वेतिना तुल्ये' इत्येतयोः । अथ दीङ् क्षये' 'धीङ् अनादरे' 'वेञ् तन्तुसन्ताने' वी गत्यादिषु'-एतेषां ग्रहणं कस्मान्न भवति ? दीङस्तावन्न भवति, 'मीनातिमिनोतिदीङं ल्यपि च' इति चकारेणैज्विषय आत्वविधानात् । वेञोऽपि न भवति, गुणप्राप्त्यभावात्, नैतदस्ति; चकारस्तावन्मीनातिमिनोत्यर्थः स्यात्, दीङेऽपि ग्रहणं ल्यबर्थं स्यात्, वेञोऽपि प्रवेयमित्यत्र 'ईद्यति' इति ईत्वे कृते गुणः प्राप्नोति । एवं तर्हि चतुर्णां ग्रहणेऽभिप्रेते, असन्देहार्थं 'वीवेधीदीटाम्' इति ब्रूयात् । किञ्च-'अवयवप्रसिद्धेः समुदायप्रसिद्धिर्बलीयसी' । ऽइटश्चेऽति । आर्धधातुकस्येडित्यागमस्य । ननु धातुसाहचर्यात् 'इट किट गतौ' इत्यस्य धातोर्ग्रहणं युक्तम्, सत्यम्; प्रसिद्ध्यतिशयादागमस्य ग्रहणम्, आगमो हि प्रसिद्धतरः । शास्त्रेऽल्पाचरत्वेन पूर्वनिपाताभावाच्च धातुरिट्, दीधीवेव्योस्तु धातुत्वात्प्रकृतित्वाद् 'अभ्यर्हितं च' इति पूर्वनिपातः । अथ दीधीवेव्योः किमर्थं ग्रहणं, यावता छान्दसावेतौ च्छन्दसि च दृष्टानुविधिः, दृश्यते च गुणः 'होत्राय वृतः कृपयन्नदीधेत्', 'अधीधयुर्दाशराज्ञः' इति, अतस्तयोरनर्थकः प्रतिषेधः ? केचिदाहुः-'आदीध्यनमावेव्यनम् इत्युदाहरतो वृत्तिकारस्य नानयोश्छान्दसत्वमभिप्रेतम्, अन्यथा हि च्छन्दस्येव किंचिदुदाहार्यम्' इति, इदं तु वार्तिकविरुद्धम्; यदाह-'दीधीवेव्योश्छन्दोविषयत्वाद् दृष्टानुविधानाच्च च्छन्दस्यदीधेददीधयुरिति च गुणदर्शनादप्रतिषेधः' इति । ऽ आदीध्यनमिऽति । ल्युटि 'एरनेकाचः' इति यणादेशः । ऽकणितेऽति । 'कणिरणी शब्दार्थौ' लुटि तिपौ डादेशस्तासि टिलोपः, कणित् अ आ इति स्थिते तकारन्तं लघूपधमङ्गमिति प्राप्तस्य गुणस्य प्रतिषेधः । ननु च ङेड्वशि कृति' इत्यत इडित्यनुवर्तमाने 'आर्धधातुकस्येट्' इति पुनरिड्ग्रहणम् 'इडेव यथा स्याद्, विकारो मा भूद्' इत्येवमर्थं भविष्यति । यद्येवम्; अलावीत्, पिपठिषतेः क्विपि पिपठी रित्यत्र 'अकः सवर्णे दीर्घः' 'र्वोरुपधायाः' इति च दीर्घो न स्याद् । अङ्गप्रकरणे नियमादाङ्ग एव विकारो निवर्त्यते, इह च पिपठिषतेरप्रत्यये नपुंसके जसः शिः, अतो लोपस्य स्थानिवत्वान्नुम्न भवतीति शान्तमहतः' इति दीर्धत्वं न भवतीति पिपठिषि ब्राह्मणकुलानीति भवति ॥</p></div>