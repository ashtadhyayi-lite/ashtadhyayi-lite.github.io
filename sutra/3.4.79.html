<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.78.html">
            <button class="muted-button">Prev 3.4.78</button>
        </a>
        <a href="3.4.80.html">
            <button class="muted-button">Next 3.4.80</button>
        </a>
        </nav><h2>Kashika</h2>
<hr />
<p>index: 3.4.79
sutra: टित आत्मनेपदानां टेरे</p>
<hr />
<p>टितो लकारस्य स्थाने यान्यात्मनेपदानि तेषाम् टेः एकाराऽदेशो भवति। तथा च एव उदाहृतम्। इह कस्मान् न भवति पचमानः, यजमानः? प्रकृतैस् तिबादिभिः आत्मनेपदानि विशेष्यन्ते।</p>
<h2>Siddhanta Kaumudi</h2>
<hr />
<p>index: 3.4.79
sutra: टित आत्मनेपदानां टेरे</p>
<hr />
<p>टितो लस्यात्मनेपदानां टेरेत्वं स्यात् । एधते ॥</p>
<h2>Laghu Siddhanta Kaumudi</h2>
<hr />
<p>index: 3.4.79
sutra: टित आत्मनेपदानां टेरे</p>
<hr />
<p>॥ अथ आत्मनेपदिनः ॥ {$ {! 1 एध !} वृद्धौ $} ॥ टितो लस्यात्मनेपदानां टेरेत्वम्। एधते॥</p>
<h2>Balamanorama</h2>
<hr />
<p>index: 3.4.79
sutra: टित आत्मनेपदानां टेरे</p>
<hr />
<p><em>टित आत्मनेपदानां {टे}रे</em> - टित आत्म । टेः - ए इति च्छेदः । लस्येत्यधिकृतं । तदाह —  टितो लस्येति ।आदेशाना॑मिति शेषः । अत्रात्मनेपदशब्देन तङेव गृह्रते नत्वानोऽपि । तेन पचमानो यजमान इत्यादावेत्वं नेति भाष्ये स्पष्टम् । एधत इति । अत्र तकारादकारस्य व्यपदेशिवद्भावेनान्त्यादित्वेन टित्त्वादेत्वम् । अथ लटः प्रथमपुरुषद्विवचने आतामित्यादेशेटित आत्मनेपदाना॑मिति आम एत्वे, शपि एध — आते इति स्थिते ङित्कार्यं वक्ष्यन्ङित्त्वमाह —  सार्वधातुकमपित् । 'गाङ्कुटादिभ्य' इत्यतो ङिदित्यनुवर्तते । अङितो ङित्त्वं वास्तवं न संभवतीति ङिद्वदिति लभ्यते । तदाह — ङिद्वदिति । </p>
<h2>Padamanjari</h2>
<hr />
<p>index: 3.4.79
sutra: टित आत्मनेपदानां टेरे</p>
<hr />
<p>टितो लकारस्य स्थाअने इति । एतेन टितः, आत्मनेपदानामिति व्यधिकरणे षष्ठ।लविति दर्शयति । यदि तु प्रत्येकसंबन्धादेकवचनमित्याश्रित्य टितामात्मनेपदानामित्याश्रीयते, अकुर्वीत्यत्रापि प्रसज्येतेति भावः । प्रकृतैरित्यादि । य एते तिबादयः प्रकृतास्तेषाअं मध्ये यान्यात्मनेपदानि विहितानीत्येवमात्मनेपदानि विशिष्यन्ते । न च तिबादीनां मध्ये शानच् सन्निविशिष्टस्ततो न तस्य प्रसङ्ग इत्यर्थः । एवं च तङमित्येव वक्तव्यम् । केचितु ठाने मुक्ऽ इति निर्देशं ज्ञापकं वर्णयन्ति - तिङमेवैत्वं नान्येषामिति; इतरथा ह्यानयीति वक्तव्यं स्यात् । नेति वयम्, योऽलादेश आनः'पूङ्यजोः शानन्'  तस्यायं निर्देशः स्याद् - वयमानः, यजमान इति ॥</p></div>