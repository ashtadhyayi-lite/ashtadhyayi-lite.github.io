<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.1.html">
            <button class="muted-button">Prev 5.3.1</button>
        </a>
        <a href="5.3.3.html">
            <button class="muted-button">Next 5.3.3</button>
        </a>
        </nav><h2>Kashika</h2>
<hr />
<p>index: 5.3.2
sutra: किंसर्वनामबहुभ्योऽद्व्यादिभ्यः</p>
<hr />
<p>प्राग्दिशः इत्येव। किमः सर्वनाम्नो बहुशब्दाच् च प्राग्दिशः प्रत्ययाः वेदितव्याः। सर्वनामत्वात् प्राप्ते ग्रहणे द्व्यादिपर्युदासः क्रियते। कुतः , कुत्र। यतः, यत्र। ततः, तत्र। बहुतः, बहुत्र। अद्व्यादिभ्यः इति किम्? द्वाभ्याम्। द्वयोः। प्रकृतिपरिसङ्ख्यानं किम्? वृक्षात्। वृक्षे। प्राग्दिशः इत्येव, वैयाकरणपाशः। सर्वनामत्वादेव सिद्धे किमो ग्रहणम् द्व्यादिपर्युदासात्। बहुग्रहणे सङ्ख्याग्रहणम्। इह न भवति, बहोः सूपात्, बहौ सूपे इति।</p>
<h2>Siddhanta Kaumudi</h2>
<hr />
<p>index: 5.3.2
sutra: किंसर्वनामबहुभ्योऽद्व्यादिभ्यः</p>
<hr />
<p>किमः सर्वनाम्नो बहुशब्दाच्चेति प्राद्गिशोऽधिक्रियते ॥</p>
<h2>Laghu Siddhanta Kaumudi</h2>
<hr />
<p>index: 5.3.2
sutra: किंसर्वनामबहुभ्योऽद्व्यादिभ्यः</p>
<hr />
<p>किमः सर्वनाम्नो बहुशब्दाच्चेति प्राग्दिशोऽधिक्रियते ॥</p>
<h2>Balamanorama</h2>
<hr />
<p>index: 5.3.2
sutra: किंसर्वनामबहुभ्योऽद्व्यादिभ्यः</p>
<hr />
<p><em>किंसर्वनामबहुभ्योऽद्व्यादिभ्यः</em> - किंसर्वनाम । अद्व्यादिभ्य इति च्छेदः । प्राग्दिश इत्यनुवर्तते । तदाह — प्राग्दिशोऽधिक्रियत इति । विधेयाऽनिर्देशादधिकारोऽयमिति भावः । किमः सर्वनामत्वेऽपि द्व्यादिपर्युदासात्पृथग्ग्रहणम् । द्व्यादिषु किशब्दपाठस्तु त्वं च कश्च कौ, अहं च कश्च कौ इत्यत्रत्यदादीनां मिथः सहौक्तौ॑ इति किमः शेषत्वाऽर्थः । अथ वक्ष्यमाणतसिलादिप्रत्यये परे कार्यविशेषानाह — इदम इशित्यादिना । </p></div>