<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.94.html"><button class="muted-button">Prev 1.4.94</button></a>
        <a href="1.4.96.html"><button class="muted-button">Next 1.4.96</button></a>
        </nav><h2>Kashika</h2>
<hr />
<p>index: 1.4.95
sutra: अतिरतिक्रमणे च</p>
<hr />
<p>अतिशब्दः अतिक्रमणे, चकारात् पूजयं च कर्मप्रवचनीयसंज्ञो भवति। निष्पन्नेऽपि वस्तुनि क्रियाप्रवृत्तिः अतिक्रमणम्। अति सिक्तमेव भवता। अति स्तुतमेव भवता। पूजायमति सिक्तं भवता। अति स्तुतमेव भवता। शोभनं कृतम् इत्यर्थः।</p>
<h2>Siddhanta Kaumudi</h2>
<hr />
<p>index: 1.4.95
sutra: अतिरतिक्रमणे च</p>
<hr />
<p>अतिक्रमणे पूजायां चातिः कर्मप्रवचनीयसंज्ञः स्यात् । अति देवान् कृष्णः ॥ </p>
<h2>Balamanorama</h2>
<hr />
<p>index: 1.4.95
sutra: अतिरतिक्रमणे च</p>
<hr />
<p><b>अतिरतिक्रमणे च</b> - अतिरतिक्रमणे च । चकारात्पूजायामिति समुच्चीयत #इत्याह — पूजायां चेति । अतिक्रमणम्-उचितादाधिक्यम् । अति देवान् कृष्ण इति । प्रपञ्चसंरक्षणविषये देवेभ्योऽधिकः कृष्ण इत्यर्थः । देवानां पूज्य इति वा । आद्यऽर्थे 'कुगतिप्रादयः' इति समासो न,स्वती पूजायामि॑ति नियमात् । द्वितीये त्वनभिधानान्नेत्याहुः ।</p></div>