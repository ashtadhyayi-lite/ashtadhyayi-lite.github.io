<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.15.html">
            <button class="muted-button">Prev 5.2.15</button>
        </a>
        <a href="5.2.17.html">
            <button class="muted-button">Next 5.2.17</button>
        </a>
        </nav><h2>Kashika</h2>
<hr />
<p>index: 5.2.16
sutra: अध्वनो यत्खौ</p>
<hr />
<p>ततिति द्वितीया समर्थविभक्तिरनुवर्तते। अलङ्गामी इति च प्रत्ययार्थः। अध्वन्शब्दात् द्वितीयासमर्थादलङ्गामी इत्येतस्मिन्नर्थे यत्खौ प्रत्ययौ भवतः। अध्वानमलङ्गामी अध्वन्यः, अध्वनीनः। ये च अभवकर्मणोः [[6.4.168]], <em>आत्माध्वानौ खे</em> [[6.4.169]] इति प्रकृतिभावः।</p>
<h2>Siddhanta Kaumudi</h2>
<hr />
<p>index: 5.2.16
sutra: अध्वनो यत्खौ</p>
<hr />
<p>अध्वानमलं गच्छति अध्वन्यः । अध्वनीनः । ये चाभावकर्मणोः &lt;{SK1154}&gt; । आत्माध्वानौ खे &lt;{SK1671}&gt; इति सूत्राभ्यां प्रकृतिभावः ॥</p>
<h2>Balamanorama</h2>
<hr />
<p>index: 5.2.16
sutra: अध्वनो यत्खौ</p>
<hr />
<p><em>अध्वनो यत्खौ</em> - अद्वनो यत्खौ । अध्वन्शब्दादलिङ्गमीत्यर्थे यत्खौ स्त इत्यर्थः । अध्वानमलंगच्छतीति । अलङ्गामीत्यनेन विग्रहे तु अध्वनोऽलङ्गामीत्येव विग्रहः । </p>
<h2>Padamanjari</h2>
<hr />
<p>index: 5.2.16
sutra: अध्वनो यत्खौ</p>
<hr />
<p>द्वितीयासमर्थादिति। यदा तिङ्न्तेन विग्रहः - अध्वानं गच्छतीति, तदा द्वितीयासमर्थत्वम्। यदापि सूत्रोपातेन गामीत्यनेन विप्रहः, तदापि द्वितीयैव कृद्योगलक्षणा षष्ठी न भवति; ठकेनोःऽ इति प्रतिषेधात्। इह ठध्वनो यच्चऽ इति सिद्धम्, चकारात्खश्च? एवमुच्यमाने उतरसूत्रे चकारेणानन्तरो यदेवानुकृष्यते, न चानुकृष्टः खः। अतो यत्खयोर्द्वयोरप्यनुवृत्यर्थं यत्खावित्युक्तम् ॥</p></div>