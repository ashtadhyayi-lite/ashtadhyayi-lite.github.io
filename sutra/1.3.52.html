<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.3.51.html"><button class="muted-button">Prev 1.3.51</button></a>
        <a href="1.3.53.html"><button class="muted-button">Next 1.3.53</button></a>
        </nav><h2>Kashika</h2>
<hr />
<p>index: 1.3.52
sutra: समः प्रतिज्ञाने</p>
<hr />
<p>ग्रः इति वर्तते। संपूर्वात् गिरतेः प्रतिज्ञाने वर्तमानादात्मनेपदं भवति। प्रतिज्ञानमभ्युपगमः। शतं संगिरते। निर्यं शब्दं संगिरते। प्रतिज्ञाने इति किम्? सङ्गिरति ग्रासम्।</p>
<h2>Siddhanta Kaumudi</h2>
<hr />
<p>index: 1.3.52
sutra: समः प्रतिज्ञाने</p>
<hr />
<p>शब्दं नित्यं संगिरते । प्रतिजानीत इत्यर्थः । प्रतिज्ञाने किम् । संगिरति ग्रासम् । </p>
<h2>Balamanorama</h2>
<hr />
<p>index: 1.3.52
sutra: समः प्रतिज्ञाने</p>
<hr />
<p><b>समः प्रतिज्ञाने</b> - समः प्रतिज्ञाने । गिरतेरात्मनेपदमित्यर्थः । प्रतिज्ञानम् - अभ्युपगमः । सङ्गिरति ग्रासमिति । भक्षयतीत्यर्थः । </p>
<h2>Padamanjari</h2>
<hr />
<p>index: 1.3.52
sutra: समः प्रतिज्ञाने</p>
<hr />
<p>प्रतिज्ञानमभ्युपगम इति । केचिदाहुः-'परोपदेशनिरपेक्षमात्मनैव विप्रतिपन्नस्य पक्षघ्य परिग्रहोऽभ्युपगमः, परेण प्रार्थितस्यार्थस्य नियमवचनम् ठेतावद्दास्यामिऽ इति, ठस्मिन्काले दास्यामिऽ इत्येवंरूपः प्रतिश्रवः। परेण युक्त्या साधितस्यार्थस्य सम्मान्नम् - समीचीनमुक्तमत्र भवतेत्येवं रूपमङ्गीकरणमिति, प्रतिज्ञासामान्यावान्तरभेदा एते, न तु पर्यायाः' इति। वृत्तिकारस्तु परस्परविषयोऽङ्गीकरणादिव्यहारदर्शनात् पर्यायत्वमेव मन्यते॥</p></div>