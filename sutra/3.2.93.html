<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.2.92.html"><button class="muted-button">Prev 3.2.92</button></a>
        <a href="3.2.94.html"><button class="muted-button">Next 3.2.94</button></a>
        </nav><h2 class="dev">कर्मणीनिविक्रियः</h2><p class="sname"><font color=blue>3-2-93 कर्मणि इनिविक्रियः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">धातोः</font> <font color="Brown">कृत्</font> <font color="Coral">भूते</font> <BR>
</p><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a href="#">Up</a>
<hr />
<p>index: 3.2.93
sutra: कर्मणीनिविक्रियः</p>
<hr />
<p>कर्मणि उपपदे विपूर्वत् क्रीणातेर्धातोः इनिः प्रत्ययो भवति। कर्मणि इति वर्तमाणे पुनः कर्मग्रहणं कर्तुः कुत्सानिमित्ते कर्मणि यथा स्यात्, कर्ममात्रे मा भूत्। सोमविक्रयी। रसविक्रयी। इह न भवति, धान्यविक्रायः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 3.2.93
sutra: कर्मणीनिविक्रियः</p>
<hr />
<p>कर्मण्युपपदे विपूर्वात्क्रीणातेरिनिः स्यात् ।&lt;!कुत्सितग्रहणं कर्तव्यम् !&gt; (वार्तिकम्) ॥ सोमविक्रयी । घृतविक्रयी ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 3.2.93
sutra: कर्मणीनिविक्रियः</p>
<hr />
<p><b>कर्मणीनिविक्रियः</b> - कर्मणीनि विक्रियः । 'इनि' इत्यविभक्तिकम् । विपूर्वस्य क्रीञ्धातोर्विक्रिय इति पञ्चम्यन्तम् । कुत्सितेति । कुत्सिते कर्मण्युपपदे उक्तविधिर्भवतीत्यर्थः । सोमविक्रयीति । सोमद्रव्यं च विक्रीयमाणं विक्रेतुः कुत्सामावहति, तद्विक्रयस्य निषिद्धत्वादिति भावः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 3.2.93
sutra: कर्मणीनिविक्रियः</p>
<hr />
<p>कर्मणीनिविक्रियः॥ कर्मणीति वर्तमान इति।'कर्मणि हनः'  इत्यतः कर्तुः कुत्सानिमिते कर्मणीति यत्कर्म क्रियासम्बद्धं कर्तुः कुत्सामावहति तत्रेत्यर्थः। सोमादीनां विक्रयः शास्त्रे निषिद्धः॥</p></div>