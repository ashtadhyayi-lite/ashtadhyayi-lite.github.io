<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.1.12.html">
            <button class="muted-button">Prev 2.1.12</button>
        </a>
        <a href="2.1.14.html">
            <button class="muted-button">Next 2.1.14</button>
        </a>
        </nav><h2>Kashika</h2>
<hr />
<p>index: 2.1.13
sutra: आङ् मर्यादाभिविध्योः</p>
<hr />
<p>आङित्येतन् मर्यादायामभिविधौ च वर्तमानम् पज्चम्यन्तेन सह विभाषा संस्यते, अव्ययीभावश्च समासो भवति। आपाटलिपुत्रं वृष्टो देवः, आ पाटलिपुत्रात्। अभिविधौ आकुमारं यशः पाणिनेः, आ कुमारेभ्यः।</p>
<h2>Siddhanta Kaumudi</h2>
<hr />
<p>index: 2.1.13
sutra: आङ् मर्यादाभिविध्योः</p>
<hr />
<p>एतयोराङ् पञ्चम्यन्तेन वा समस्यते सोऽव्ययीभावः । आमुक्ति संसारः आ मुक्तेः । आबालं हरिभक्तिः आ बालेभ्यः ॥</p>
<h2>Balamanorama</h2>
<hr />
<p>index: 2.1.13
sutra: आङ् मर्यादाभिविध्योः</p>
<hr />
<p><em>आङ् मर्यादाभिविध्योः</em> - आङ्मर्यादाभिविध्योः । एतयोरिति । मर्यादाभिविध्योर्विद्यमानादित्यर्थः । मर्यादायामुदाहरति-आमुक्तीति । मुक्तेः प्रागित्यर्थः । अमिविधावुदाहरति-आबलमिति । बालानारभ्येत्यर्थः । 'आङ्मर्यादावचने' इत्युभयत्रापि कर्मप्रवचनीयत्वात्पञ्चम्यपाङ्परिभि॑रिति पञ्चमी । </p>
<h2>Padamanjari</h2>
<hr />
<p>index: 2.1.13
sutra: आङ् मर्यादाभिविध्योः</p>
<hr />
<p>'मर्यादाभिविध्योः'  इति शक्यमकतुंम्, कथम्? पञ्चम्येति वर्तते, आङ च कर्मप्रवचनूयेनैव योगे पञ्चमी विहिता, एतयोश्यैवार्थयोराङ्ः कर्मप्रवचीयसंज्ञा-ठाङ् मर्यादावचनेऽ इति। तत्र हि वचनग्रहणं मर्यादोक्तिमात्रे यथा स्याद् इत्यभिविधावपि भवति। तत्रैव वाऽभिविधिग्रहणमेवास्तु॥</p></div>