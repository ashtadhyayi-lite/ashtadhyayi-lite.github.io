<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.60.html"><button class="muted-button">Prev 1.1.60</button></a>
        <a href="1.1.62.html"><button class="muted-button">Next 1.1.62</button></a>
        </nav><h2 class="dev">प्रत्ययस्य लुक्श्लुलुपः</h2><p class="sname"><font color=blue>1-1-61 प्रत्ययस्य लुक्श्लुलुपः</font> <font color="DeepPink"> अदर्शनं</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p>प्रत्ययस्य अदर्शनम् लुक्-श्लु-लुपः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p>'लुक्', 'श्लु', 'लुप्' एतैः शब्दैः क्रियमाणस्य प्रत्ययलोपस्य क्रमेण 'लुक्', 'श्लु', 'लुप्' इति संज्ञा भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p>non-appearance, muting or non-pronunciation of a प्रत्यय done using the words लुक्, श्लु and लुप् is respectively known as लुक्, श्लु, लुप्.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p>व्याकरणशास्त्रे निर्दिष्टासु संज्ञासु अन्यतमाः सन्ति 'लुक्', 'श्लु', 'लुप्' एताः तिस्रः संज्ञाः । प्रत्ययस्य जायमानः लोपः एताभिः संज्ञाभिः निर्दिश्यते । तदित्थम् -</p>
<p>अ) <b>लुक्</b> इति शब्देन प्रत्ययस्य यः लोपः क्रियते, सः <b>'लुक्'</b> नाम्ना ज्ञायते । यथा, <b>षड्भ्यो लुक्</b> <a href="7.1.22.html">7.1.22</a> अनेन सूत्रेण षट्-संज्ञकात् शब्दात् विहितस्य जस्-प्रत्ययस्य लोपः 'लुक्' इति संज्ञया क्रियते । </p>
<p>आ) <b>श्लु</b> इति शब्देन प्रत्ययस्य यः लोपः क्रियते, सः <b>'श्लुः'</b> नाम्ना ज्ञायते ।  यथा, <b>जुहोत्यादिभ्यः श्लुः</b> <a href="2.4.75.html">2.4.75</a> अनेन सूत्रेण जुहोत्यादिगणस्य शब्देभ्यः विहितस्य शप्-प्रत्ययस्य लोपः 'श्लुः' इति संज्ञया क्रियते । </p>
<p>आ) <b>लुप्</b> इति शब्देन प्रत्ययस्य यः लोपः क्रियते, सः <b>'लुप्'</b> नाम्ना ज्ञायते । यथा, <b>लुप् च</b> <a href="4.3.166.html">4.3.166</a> इत्यनेन सूत्रेण 'अण्' इति तद्धितप्रत्ययस्य लोपः 'लुप्' इति संज्ञया क्रियते । </p>
<p>अनेन प्रकारेण अष्टाध्याय्यां प्रत्ययस्य लोपः त्रिभिः संज्ञाभिः उक्तः दृश्यते । अपि च, कुत्रचित् केवलम् <b>लोपः</b> इति शब्दस्य आधारेण अपि प्रत्ययलोपः कृतः दृश्यते । यथा, <b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इत्यनेन सूत्रेण अपृक्त-सुँ-प्रत्ययस्य लोपः केवलं 'लोपः' इति संज्ञया एव उक्तः अस्ति । अयं लोपः 'लुक् / श्लुः / लुप्'  एताभिः तिसृभिः संज्ञाभिः न परिगण्यते ।</p>
<p><title>'लु' इति निर्देशः</title></p>
<p>लुक्, श्लुः, तथा लुप् - एताभिः संज्ञाभिः कृतः लोपः अष्टाध्याय्यां एकत्ररूपेण 'लु' इति शब्देन निर्दिश्यते । यथा, <b>न लुमताङ्गस्य</b> <a href="1.1.63.html">1.1.63</a> इत्यस्मिन् सूत्रे प्रयुक्तः 'लु' इति शब्दः लुक्-श्लु-लुप्-संज्ञानाम् एकत्ररूपेण निर्देशं करोति । यस्य प्रत्ययस्य लोपः 'लुक्', 'श्लुः' उत 'लुप्' एताभ्यः एकया संज्ञया क्रियते, तद्विशिष्टम् अङ्गकार्यम् न करणीयम् - इति <b>न लुमताङ्गस्य</b> <a href="1.1.63.html">1.1.63</a>  सूत्रस्य आशयः । </p>
<p><title>लोपस्य सर्वादेशत्वम्</title></p>
<p>लुक्, श्लुः, लुप् - एताभिः संज्ञाभिः यदा प्रत्ययस्य लोपः क्रियते, तदा <b>अलोऽन्त्यस्य</b> <a href="1.1.52.html">1.1.52</a> उत <b>आदेः परस्य</b> <a href="1.1.54.html">1.1.54</a> इत्यस्य प्रयोगः न भवति, अपितु सम्पूर्णस्य प्रत्ययस्य लोपः भवति । यथा, <b>षड्भ्यो लुक्</b> <a href="7.1.22.html">7.1.22</a> इत्यनेन सूत्रेण 'जस्'प्रत्ययस्य उक्तः लुक् सम्पूर्णप्रत्ययस्य भवति,  न हि केवलम् आदिस्थस्य अकारस्य उत अन्ते विद्यमानस्य सकारस्य । 'लोपः' इत्यनया संज्ञया प्रत्ययलोपे कृते तु यथायोग्यं <b>अलोऽन्त्यस्य</b> <a href="1.1.52.html">1.1.52</a> इत्यनेन अन्तिमवर्णस्य उत <b>आदेः परस्य</b> <a href="1.1.54.html">1.1.54</a> इत्यनेन आदिवर्णस्य एव लोपः भवति । यथा, <b>क्यस्य विभाषा</b> <a href="6.4.50.html">6.4.50</a> इत्यनेन क्यच्-प्रत्ययस्य उक्तः लोपः <b>आदेः परस्य</b> <a href="1.1.54.html">1.1.54</a> इत्यनेन केवलम् आदिस्थस्य यकारस्य विषये एव भवति । </p>
<p><title>प्रयोजनम्</title></p>
<p>'प्रत्ययस्य लोपः' इत्यस्यैव तिस्रः भिन्नाः संज्ञाः आचार्येण विशिष्टानाम् कार्याणाम् निर्देशार्थम् प्रयुक्ताः सन्ति । प्रत्येकं संज्ञाम् अधिकृत्य एकम् कार्यम् उदाहरणस्वरूपम् अधः दत्तम् अस्ति -</p>
<p>[1] तद्धितप्रत्ययस्य यदा 'लुक्' भवति तदा <b>लुक्तद्धितलुकि</b> <a href="1.2.49.html">1.2.49</a> इत्यनेन उपसर्जनस्य स्त्रीप्रत्ययस्यापि लुक् भवति । यथा -</p>
<p><pr></p>
<p>आमलक्याः फलम् [तद्धितवृत्तिः]</p>
<p>--&gt; आमलकी + अण् [<b>अवयवे च प्राण्यौषधिवृक्षेभ्यः</b><a href="4.3.135.html">4.3.135</a> इति वृक्षस्य अवयवस्वरूपम् यत् फलम्, तस्य निर्देशार्थम् अण्-प्रत्ययः]</p>
<p>--&gt; आमलकी [<b>फले लुक्</b> <a href="4.3.163.html">4.3.163</a> इति अण्-प्रत्ययस्य लुक्]</p>
<p>--&gt; आमलक [<b>लुक् तद्धितलुकि</b> <a href="1.2.49.html">1.2.49</a> इत्यनेन उपसर्जनस्य स्त्रीप्रत्ययस्य लुक्]</p>
<p></pr></p>
<p>[2] यत्र 'लुप्' संज्ञया प्रत्ययस्य लोपः क्रियते, तत्र <b>लुपि युक्तवद्व्यक्तिवचने</b> <a href="1.2.51.html">1.2.51</a> अनेन सूत्रेण लुप्तप्रत्ययान्तशब्दस्य वचनम् (लिङ्गं च) प्रकृतिम् अनुसरति, न हि विशेष्यम् । यथा -</p>
<p><pr></p>
<p>पञ्चालानाम् निवासः [तद्धितवृत्तिः]</p>
<p>--&gt; पञ्चाल + अण् ['पञ्चालानाम्' शब्दात् <b>तस्य निवासः</b> <a href="4.2.69.html">4.2.69</a> इत्यस्मिन् अर्थे जनपदस्य निर्देशार्थम् अण्-प्रत्ययः । <b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>सुपो धातुप्रातिपदिकयोः</b> <a href="2.4.71.html">2.4.71</a> इति ङस्-प्रत्ययस्य लोपः ।]</p>
<p>--&gt; पञ्चाल [ <b>जनपदे लुप्</b> <a href="4.2.81.html">4.2.81</a>  इत्यनेन अण्-प्रत्ययस्य लुप् ।]</p>
<p>--&gt; पञ्चाल [लुपि कृते सिद्धः 'पञ्चाल' इति शब्दः यद्यपि 'जनपद' शब्दस्य विशेषणम् अस्ति, तथापि सः वंशवाचिनम् 'पञ्चाल'शब्दम् (इत्युक्ते, मूलप्रकृतिम्) अनुसरति । वंशवाची पञ्चालशब्दः भाषायां नित्यबहुवचनान्तः एव प्रयुज्यते, अतः  अत्रापि जनपदवाचकः पञ्चालशब्दः बहुवचने एव प्रयुज्यते ।]</p>
<p>--&gt; पञ्चालाः जनपदः। [वाक्ये प्रयोगः । 'जनपद' शब्दस्य एकवचनत्वेऽपि पञ्चालशब्दस्य बहुवचनमेव । ]</p>
<p></pr></p>
<p>[3]  यत्र 'श्लु' संज्ञया प्रत्ययस्य लोपः क्रियते, तत्र <b>श्लौ</b> <a href="6.1.10.html">6.1.10</a> इत्यनेन प्रकृतेः द्वित्वं भवति । यथा -</p>
<p><pr></p>
<p>दा + लट् ['दा' धातोः <b>वर्तमाने लट्</b> <a href="3.2.123.html">3.2.123</a> इति लट्-लकारप्रत्ययः]</p>
<p>--&gt; दा + तिप् [प्रथमपुरुषैकवचनस्य विवक्षायाम् <b>तिप्तस्झि..</b> <a href="3.4.78.html">3.4.78</a> इति तिप्-प्रत्ययः]</p>
<p>--&gt; दा + शप् + ति [<b>कर्तरि शप्</b> <a href="3.1.68.html">3.1.68</a> इति शप् विकरणप्रत्ययः]</p>
<p>--&gt; दा + ति [<b>जुहोत्यादिभ्यः श्लुः</b> <a href="2.4.75.html">2.4.75</a> इत्यनेन शप्-प्रत्ययस्य श्लुः ।]</p>
<p>--&gt; दा + दा + ति [<b>श्लौ</b> <a href="6.1.10.html">6.1.10</a> इति द्वित्वम्]</p>
<p>--&gt; द + दा + ति [<b>ह्रस्वः</b> <a href="7.4.59.html">7.4.59</a> इति अभ्यासह्रस्वः]</p>
<p>--&gt; ददाति </p>
<p></pr></p>
<p>[4] यत्र प्रत्ययलोपे कृते तल्लक्षणेन जायमानम् अङ्गकार्यम् न इष्यते, तत्र 'लुक् / श्लुः / लुप्' एतासु अन्यतमां संज्ञां प्रयुज्य लोपः करणीयः इति <b>न लुमताङ्गस्य</b> <a href="1.1.63.html">1.1.63</a> इति सूत्रेण उच्यते । अस्यां स्थितौ यदि 'लुप्' तथा 'श्लु' संज्ञयोः प्रयोगेण लोपः नैव सम्भवति, तर्हि 'लुक्' इति संज्ञया प्रत्ययस्य लोपः क्रियते, ततश्च <b>न लुमताङ्गस्य</b> <a href="1.1.63.html">1.1.63</a> इत्यस्य प्रयोगेण अङ्गकार्यस्य बाधः भवितुम् अर्हति । यथा -</p>
<p><pr></p>
<p>पञ्चन् + जस् [नकारान्त-नपुंसकलिङ्गात् 'पञ्चन्' शब्दात् प्रथमाबहुवचनस्य विवक्षायाम् जस्-प्रत्ययः]</p>
<p>--&gt; पञ्चन् + शि [<b>जश्शसोः शिः</b> <a href="7.1.20.html">7.1.20</a> इति प्रत्ययस्य शि-आदेशः]</p>
<p>--&gt; पञ्चन् [<b>षड्भ्यो लुक्</b> <a href="7.1.22.html">7.1.22</a> इति षट्-संज्ञकात् 'पञ्चन्' शब्दात् विहितस्य जस्-प्रत्ययस्य (शि-प्रत्ययस्य)  लुक्]</p>
<p>--&gt; पञ्च [<b>सर्वनामस्थाने चासम्बुद्धौ</b> <a href="6.4.8.html">6.4.8</a> इत्यनेन सर्वनामस्थानसंज्ञके प्रत्यये परे अङ्गस्य अनिष्टः उपधादीर्घः प्राप्नोति । तस्य बाधनार्थम्  <b>न लुमताङ्गस्य</b> <a href="1.1.63.html">1.1.63</a> इति सूत्रम् प्रयुज्यते । अस्य सूत्रस्य प्रयोगानुकूल्यार्थम् एव <b>षड्भ्यो लुक्</b> <a href="7.1.22.html">7.1.22</a> इत्यनेन जस्-प्रत्ययस्य <b>लुक्</b>  उक्तः अस्ति, न हि लोपः । अत्र अत्र उपधादीर्घः न भवति । अग्रे <b>प्रत्ययलोपे प्रत्ययलक्षणम्</b> इत्यनेन लुप्तप्रत्ययस्य लक्षणम् 'पदत्वम्' संप्राप्य <b>नलोपः प्रातिपदिकान्तस्य</b> <a href="8.2.7.html">8.2.7</a> इत्यनेन नकारलोपः भवति ।]</p>
<p></pr></p>
<p>अत्र अस्मिन् उदाहरणे 'शि' प्रत्ययस्य 'लुप्' उत 'श्लुः' नैव भवितुम् अर्हति । श्लुः क्रियते चेत् तत्र द्वित्वस्य अतिप्रसङ्गः स्यात् । लुप्-क्रियते चेत् सिद्धस्य पञ्चशब्दस्य वचनम् लिङ्गं च विशेष्यम् न अनुसरेत् । अतः अत्र शि-प्रत्ययस्य न तु श्लुः करणीयः, न हि लुप् । अस्यां स्थितौ अत्र 'लुक्' शब्दं प्रयुज्य प्रत्ययस्य लुक् क्रियते । </p>
<h2 id="kashika">Kashika</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p>अदर्शनम् इति वर्तते । प्रत्यय अदर्शनस्य लुक्, श्लु, लुपित्येताः संज्ञा भवन्ति । अनेकसंज्ञाविधनाच्च तद्भावितग्रहणम् इह विज्ञायते । लुक्संज्ञाभावितं प्रत्ययादर्शनं लुक्संज्ञम् भवति ;  श्लुसंज्ञाभावितं श्लुसंज्ञं भवति ; लुप्संज्ञाभावितं लुप्संज्ञं भवति । तेन संज्ञानां सङ्करो न भवति । विधिप्रदेशेषु च भाविनी संज्ञा विज्ञायते । अत्ति ; जुहोति ; वरणाः । प्रत्ययग्रहणम् किम् ? अगस्तयः,  कुण्डिनाः । लुक्श्लुलुप्प्रदेशाः <b>लुक्तद्धितलुकि</b> <a href="1.2.49.html">1.2.49</a>, <b>जुहोत्यादिभ्यः श्लुः</b> <a href="2.4.75.html">2.4.75</a>, <b>जनपदे लुप्</b> <a href="4.2.71.html">4.2.71</a> इत्येवमादयः ॥</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p>लुक्श्लुलुप्शब्दैः कृतं प्रत्ययादर्शनं क्रमात्तत्तत्संज्ञं स्यात् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p>लुक्श्लुलुप्शब्दैः कृतं प्रत्ययादर्शनं क्रमात्तत्तत्संज्ञं स्यात्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p><b>प्रत्ययस्य लुक्श्लुलुपः</b> - अतो नैवमर्थः, किं तु लुक्श्लुलुप इत्यावर्तते । ततश्च लुक् श्लु लुप इत्युच्चार्य विहितं प्रत्ययाऽदर्शनं यथासङ्ख्यपरिभाषया क्रमाल्लुगादिसंज्ञं स्यादिति लभ्यते, अतो नोक्तसङ्कर इत्यभिप्रेत्याह-लुक्श्लुलुप्शब्दैरित्यादिना ।फले लुक्,जुहोत्यादिभ्यः श्लुः॑ 'जनपदे लुप्' इत्यादिविधिप्रदेशेषुअस्य सूत्रस्य शाटकं वये॑तिवद्भाविज्ञानान्नान्योन्याश्रयः । तदेवं कतिशब्दस्य षट्संज्ञायाम् —  ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 1.1.61
sutra: प्रत्ययस्य लुक्श्लुलुपः</p>
<hr />
<p>'अदर्शनम्' इति सम्बन्धात् 'प्रत्ययस्य' इति कर्मणि षष्ठी । यदि प्रत्ययादर्शनस्य लुगदिसंज्ञासङ्करः प्राप्नोति, विधानदशायां यया कयाचन संज्ञया भावितस्य प्रत्ययादर्शनस्यानुवादप्रदेशेषु यत्किञ्चनसंज्ञोच्चारणेऽपि ग्रहणप्रसङ्गः, ततश्च-अतीति लुक्संज्ञाया भावितस्यापि शपोऽदर्शनस्य 'श्लौ' इत्यत्र ग्रहणाद् द्विर्वचनं स्यात्; जुहोतीति-'उतो वृद्धिर्लुकि हलि' इति वृद्धिः स्यात्; हरीतक्या फलानि-'लुक्तद्धितलुकि' इति ङीषो लुक् स्यात्; 'लवणाल् लुक्' लवणस्सूपः, युक्तवद्भावः स्यात्; तथा लोपसंज्ञया भावितस्यापि लुक्संज्ञाया अगोमति गोमती सम्पन्ना गोमतीभूता ब्राह्मणीति च्वेर्लोपे 'लुक् तद्धितलुकि' इति लुक् स्यादित्यत आह-अनेकसंज्ञाविधानाच्चेत्यादि । यद्यतद्भावितस्याप्येताः संज्ञाः स्युः, नेकसंज्ञाकरणमनर्थकं स्यात् । एकामेव संज्ञां कृत्वा तयैव सर्वाणि कार्याणि विधीयेरन् ! तस्मादनेकसंज्ञाविधानाद्यया संज्ञया यददर्शनं भवतितं तस्यैव सा संज्ञेति संज्ञानां सङ्करो न भवति । यद्येवम्, विधिप्रदेशेष्वितरेतराश्रयः प्राप्नोति । न चात्र नित्यतया परिहारः सम्भवाति; अदर्शनमेव हि नित्यम्; न पुनर्लुगादिसंज्ञया भावितम् । तत्र यदि तया संज्ञया भावितस्यादर्शनस्य सा संज्ञेति, व्यक्तमितरेतराश्रयो भवति, तत्राह-विधिप्रदेशेषु चेति । अदिप्रभृतिभ्यः परस्य शपस्तद्भवति, यस्य भूतस्य लुक्संज्ञा भविष्यतीत्येवं भाविन्याः संज्ञाया विज्ञानान्न भवतीतरेतराश्रयत्वदोषः । लोपसंज्ञात्वदर्शनमात्रस्य विधीयत इति लुगादिसंज्ञाविषयेऽपि भवत्येव । न च लुगादिसंज्ञाभिबधिः; एकसंज्ञाधिकारादन्यत्र संज्ञानां समावेशात् । अत एव ' न लुमताङ्गस्य' इति निषेधः । वरणा इति । 'अदूरभवश्च' इत्यणः 'वरणादिभ्यश्च' इति लुप् । प्रत्ययग्रहणं किमति । न तावदप्रत्ययनिवृत्यर्थम्; लुग्, अणिञोः, तद्राजस्य यञञोश्च, शपः, यङः, सिचः, लेः, सुपः इति सर्वत्र प्रत्ययस्यैव निर्देशाद्, अनुवादेषु च तद्भावितस्यैव तस्य संप्रत्ययात् । 'गोस्त्रियोरुपसर्जनस्य' इत्यत्र योगो विभज्यते - 'गोरुपसर्जनस्य स्त्रियाः' इति, 'लुक् तद्धितलुकि' इति स्त्रिया इत्येव;गोरिति निवृतम्; इतरथा कृतेऽपि प्रत्ययग्रहणे गमेर्डो लुक् स्यात्, 'कंसीयपरशब्ययोर्यञञौ लुक् च' इत्यत्र ङ्याप्प्रातिपदिकाधिकारात् कंसीयपरशव्ययोः प्रतिपदिकात्परस्य भागस्य लुग्विज्ञास्यते, न प्रकृतिभागस्य; अन्यथा कृतेऽपि प्रत्ययग्रहणे कमेः सः कंसः, परान् शृणाति परशुरिति उकारसकारयोर्लुक् स्यात्, अतोऽप्रत्ययनिवृत्यर्थ तावत्प्रत्यग्रहणं न कर्तव्यम् । यत्र तर्हि न कश्चिन्निर्दिश्यते - 'अत्रिभृगुकुत्सवसिष्ठगोतमाङ्गिरोभ्यश्च' इति, अत्र प्रत्ययप्रतिपत्यर्थं प्रत्ययग्रहणं भविष्यति ? नैवम्; तत्रापि 'यस्कादिभ्यो गोत्रे' इत्ययो गोत्रग्रहणानुवृतेरत्र्यादिभ्यो गोत्रे यो विहितस्तस्य लुक्, तथा 'जनपदे लुप्' इत्यत्र 'ङ्याप्प्रातिपदिकातप्रत्ययः ' इत्यनुवृतेः जनपदे विहितस्य चातुरर्थिकप्रत्ययस्यैव लुप् । 'लवणाल्लुक्' इत्यदिष्वपि प्रकृतस्य, अतः प्रत्ययस्य प्रतिपत्यर्थमपि न कर्तव्यं भवति । सर्वत्र चात्र्यादिभ्यः प्रतिपदिकाल्लवणादिति पञ्चम्यधिकारेण सन्निहितस्य षष्ठआआ प्रकल्पयिष्यति, सा चानियतयोगत्वात् स्थानषष्ठी भविष्यतीति स्थानषष्ठीप्रतिपत्यर्थमपि प्रत्ययग्रहणं न कर्तव्यं भवति । एवं तर्हि सर्वादेशार्थं प्रत्ययग्रहणम्; असति तस्मिन् 'यञञोश्च',शुपो धातु प्रातिपदिकयोः' इत्यादिषु यत्रानेकाल् प्रत्ययः, तत्रालोऽन्त्यस्य स्यात्, 'लवणाल्लुक्' इत्यादौ तु आदेः स्यात्; सति तु प्रत्ययग्रहणे तत्सामर्थ्यात् सर्वादेशो लुगादिर्भवति ? ज्ञापकात्सिद्धम्, यदयम् 'घोर्लोपो लेटि वा' इति लोपे प्रकृते 'लुग्वा दुहदिह' इति लुकं शास्ति,तज्ज्ञापयति - 'लुगादयः सर्वादेशाः' इति । 'अलोऽन्त्यस्य' ह्यदर्शनं प्रकृतेन लोपेनापि सिद्धम् । विपर्ययस्तु न भवति, 'घोर्लोपः' इत्यत्र तावदसंजातविरोधित्वाद् 'अलोऽन्त्यस्य' इति प्रवर्तते, पश्चाल्लुग्ग्रहणं तस्यैव सर्वादेशतां गमयति । सामान्येन च ज्ञापकं समर्थयिष्यते - 'लोपव्यतिरिक्तमदर्शनं सर्वादेशः' इति । अतः सर्वादेशार्थमपि प्रत्यग्रहणं न कर्तव्यमिति प्रश्नः । इतरोऽपि विदिताभिप्रायः परिहरति । आगस्तयः कुण्डिना इति । असति प्रत्ययग्रहणे आगस्त्यकौण्डिन्ययोरित्यत्र 'लुगणिञोः' इत्यतो लुग्ग्रहणमनुवर्तते वा ? न वा ? अनुवृतौ - स्थानिनौ द्वौ, लुका सह त्रय आदेशा इति वैषम्यादसति यथासङ्ख्ये एकैकस्य त्रय आदेशाः पर्यायेण स्युः । ततश्चागस्तयोऽपि कुण्डिनाः स्युः, कुण्डिनाश्चागस्तयः स्युः । लुक् च क्रियमाणो यदि ज्ञापकात्सर्वादेशः, तत उभयत्रापि विभक्तिमात्रश्रवणप्रसङ्गः । अथ निवृतम् - ततोऽगस्तयः, कुण्डिना इत्यत्र न कश्चिद्दोषः । अगस्तीनां छात्रा आगस्तीया इत्यत्र तु प्राग्दीव्यतीयेऽजादौ प्रत्यये विवक्षितेऽप्यगस्त्यादेशस्य नि,एधाभावात् प्रवृताववृद्धत्वाच्छाए न स्यात्; प्रत्ययग्रहणे तु सति लुग्ग्रहणानुवृत्याऽऽगस्त्यकौण्डिन्ययोः प्रत्ययांशस्य लुग्न भवति । परिशिष्टयोर्भागयोर्यथासंख्यमगस्तिकुण्डिनचावित्यर्थः सम्पद्यते; तेनगस्तयः, कुण्डिना इति च सिद्ध्यति । प्राग्दीव्यतीये च विवक्षिते 'गोत्रे लुगचि' इति लुकि प्रतिषिद्धे तत्सन्नियोगशिष्टत्वादगस्त्यादेशेऽपि निवृते आगस्त्यशब्दस्य वृद्धत्वाच्छे कृते शूर्यतिष्यागस्त्य' इति यलोपे चगस्तीया इति सिद्ध्यति । कौण्डिन्ये च नास्ति विशेषः, निवृतेऽपि कुण्डिनजादेशे कौण्डिन्यशब्दादपि 'कण्वादिभ्यो गोत्रे' इति अणि कृते 'आपत्यस्य' इति यलोपे कौण्डिना इत्येव भवितव्यम् । अत आगस्त्यकौण्डिन्ययोरित्यत्रावश्यमनुवर्त्यं लुग्ग्रहणम् । ततश्च पूर्वोक्तदोषपरिहाराय प्रत्ययग्रहणमपि कर्तव्यम् । वयन्तु ब्रूमः-शर्वादेशार्थमपि प्रत्ययग्रहणं सामान्येन ज्ञापकमगतिकगति' इत ॥</p></div>