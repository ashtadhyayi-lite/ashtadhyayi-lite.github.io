<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.1.html">
            <button class="muted-button">Prev 4.2.1</button>
        </a>
        <a href="4.2.3.html">
            <button class="muted-button">Next 4.2.3</button>
        </a>
        </nav><h2>Kashika</h2>
<hr />
<p>index: 4.2.2
sutra: लाक्षारोचनाशकलकर्दमाट्ठक्</p>
<hr />
<p>लाक्षादिभ्यो रागवचनेभ्यस् तृतीयासमर्थेभ्यो रक्तम् इत्येतस्मिन्नर्थे ठक् प्रत्ययो भवति। अणोऽपवादः। लाक्षया रक्तं वस्त्रम् लाक्षिकम्। रौचनिकम्। शाकलिकम्। कार्दमिकम्। शकलकर्दमाभ्यामणपीष्यते। शाकलम्। कार्दम्। नील्या अन् वक्तव्यः। नील्या रक्तं नीलं वस्त्रम्। पीतात् कन् वक्तव्यः। पीतेन रक्तं पीतकम्। हरिद्रामहारजनाभ्यामञ् वक्तव्यः। हारिद्रम्। माहारजनम्।</p>
<h2>Siddhanta Kaumudi</h2>
<hr />
<p>index: 4.2.2
sutra: लाक्षारोचनाशकलकर्दमाट्ठक्</p>
<hr />
<p>लाक्षिकः । रौचनिकः ।&lt;!शकलकर्दमाभ्यामुपसंख्यानम् !&gt; (वार्तिकम्) ॥ शाकलिकः । कार्दमिकः । आभ्यामणपीति वृत्तिकारः । शाकलः । कार्दमः ।&lt;!नील्या अन् !&gt; (वार्तिकम्) ॥ नील्या रक्तं नीलम् ।&lt;!पीतात्कन् !&gt; (वार्तिकम्) ॥ पातकम् ।&lt;!हरिद्रामहारजनाभ्यामञ् !&gt; (वार्तिकम्) ॥ हारिद्रम् । माहारजनम् ॥</p>
<h2>Balamanorama</h2>
<hr />
<p>index: 4.2.2
sutra: लाक्षारोचनाशकलकर्दमाट्ठक्</p>
<hr />
<p><em>लाक्षारोचना (शकलकर्दमा) ट्ठक्</em> - लाक्षारोचनाट्ठक् । अमोऽपवादः । लाक्षिक इति । 'पट' इति शेषः । लाक्षया रक्त इति विग्रहः । रौचनिक इति । रोचनया रक्त इति विग्रहः । शाकलिक इति । शकलं — रागद्रव्यविशेषः । वृत्तिरिति । भाष्ये तु नैतद्दृष्टम् । नील्या अनिति । 'वक्तव्य' इति शेषः । अणोऽपवादः । नीली ओषधिविशेषः । ॒पीतात्कन् । अणोऽपवादः । पीतं हरितालकादि द्रव्यम् ।हरिद्रामहेति । अणोऽपवादः । स्वरे विशेषः । हरिद्रा प्रसिद्धा । महारजनं — नाम रागद्रव्यविशेषः । इति रक्ताधिकारः । </p>
<h2>Padamanjari</h2>
<hr />
<p>index: 4.2.2
sutra: लाक्षारोचनाशकलकर्दमाट्ठक्</p>
<hr />
<p>शकलकर्दमयोर्वार्तिके दर्शनात्सूत्रे प्रक्षेपः । नील्या इति । ओषधिविशेषो नीलि, अम्बाधनार्थवचनम्, नीलशब्दस्तु गुणशब्दत्वादेव नीलीरक्ते वस्त्रे सिध्यति । पीतादिति । रागविशेषिवाची पीतशब्दः । इदमपि वचनमण्बाधनार्थमेव । स्वार्थिककन्प्रत्ययान्तस्तु पीतकशब्द गुणवचनो वस्त्रे लभ्यते ॥</p></div>