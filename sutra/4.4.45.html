<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.44.html"><button class="muted-button">Prev 4.4.44</button></a>
        <a href="4.4.46.html"><button class="muted-button">Next 4.4.46</button></a>
        </nav><h2>Sandhi Samaasa Split</h2>
<hr />
<p>index: 4.4.45
sutra: सेनाया वा</p>
<hr />
<p>'तत् समवायान् समवैति' (इति) सेनायाः ण्यः ठक् वा</p>
<h2>Neelesh Sanskrit Brief</h2>
<hr />
<p>index: 4.4.45
sutra: सेनाया वा</p>
<hr />
<p>'समवायान् समवैति' अस्मिन् अर्थे द्वितीयासमर्थात् 'सेना'शब्दात् विकल्पेन ण्य-प्रत्ययः भवति, पक्षे ठक् अपि विधीयते । </p>
<h2>Neelesh Sanskrit Detailed</h2>
<hr />
<p>index: 4.4.45
sutra: सेनाया वा</p>
<hr />
<p>'समवाय' इत्युक्ते समूहः । 'समवैति' इति 'सम् + अव + इण्' इत्यस्य लट्लकारस्य प्रथमपुरुषैकवचनम् । काशिकाकारः अस्य अर्थं 'आगत्य एकदेशी भवति' इति ब्रूते । इत्युक्ते, यदि कश्चन पदार्थः आदौ समूहे न वर्तते, परन्तु अनन्तरमागत्य समूहस्य सदस्यत्वं प्राप्नोति (समूहस्यैव अवयवरूपेण वर्तते) तर्हि सः 'समवैति' इत्युच्यते । <b>समवायान् समवैति</b> <a href="4.4.43.html">4.4.43</a> अस्मिन् अर्थे <b>प्राग्वहतेः ठक्</b> <a href="4.4.1.html">4.4.1</a> इत्यनेन औत्सर्गिकरूपेण ठक्-प्रत्यये प्राप्ते तं विकल्पेन बाधित्वा 'सेना'शब्दात् वर्तमानसूत्रेण ण्य-प्रत्ययः अपि भवति । यथा -</p>
<ol>
<li>
<p>सेनां समवैति तत् सैन्यम् ।  सेना + ण्य = सैन्य । अत्र सैन्य-शब्दस्य अर्थः 'सेनायामादौ यः न विद्यते परन्तु अनन्तरम् सेनायाः एव अवयवः भवति सः (= सैनिकः)' इति अस्ति । </p>
</li>
<li>
<p>सेनां समवैति सः सैनिकः । सेना + ठक् → सैनिक । </p>
</li>
</ol>
<h2>Kashika</h2>
<hr />
<p>index: 4.4.45
sutra: सेनाया वा</p>
<hr />
<p>सेनाशब्दाद् वा ण्यः प्रत्ययो भवति समवायान् समवैति इत्येतस्मिन्नर्थे। ठकोऽपवादः। पक्षे सोऽपि भवति। सेनां समवैति सैन्यः, सैनिकः।</p>
<h2>Siddhanta Kaumudi</h2>
<hr />
<p>index: 4.4.45
sutra: सेनाया वा</p>
<hr />
<p>ण्यः स्यात्पक्षे ठक् । सैन्याः । सैनिकाः ॥</p>
<h2>Balamanorama</h2>
<hr />
<p>index: 4.4.45
sutra: सेनाया वा</p>
<hr />
<p><b>सेनाया वा</b> - सेनाया वा । ण्यः स्यादिति । शेषपूरणमिदम् । द्वितीयान्तात्सेनाशब्दात्समवैतीत्यर्थे ण्यो वा स्यादित्यर्थः । सैन्याः सैनिका इति । सेनां मेलयन्तीत्यर्थः । </p></div>