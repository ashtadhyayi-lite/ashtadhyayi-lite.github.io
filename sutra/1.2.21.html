<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.2.20.html"><button class="muted-button">Prev 1.2.20</button></a>
        <a href="1.2.22.html"><button class="muted-button">Next 1.2.22</button></a>
        </nav><h2 class="title">उदुपधाद्भावादिकर्मणोरन्यतरस्याम्</h2><p class="sname"><font color=blue>1-2-21 उत् उपधात् भावादिकर्मणोः अन्यतरस्याम्</font> <font color="DeepPink"> कित्</font> <font color="ForestGreen">न</font> <font color="Red">सेट्</font> <font color="Maroon">निष्ठा</font> <BR>
</p><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.2.21
sutra: उदुपधाद्भावादिकर्मणोरन्यतरस्याम्</p>
<hr />
<p>निष्ठा सेट्  न कित् इति वर्तते । उदुपधाद् धातोः परो भावे आदिकर्मणि च वर्तमानो निष्ठाप्रत्ययः सेट् अन्यतरस्यां न किद् भवति । द्युतितमनेन, द्योतितमनेन ; प्रद्युतितः, प्रद्योतितः ; मुदितमनेन, मोदितमनेन ; प्रमुदितः, प्रमोदितः । उदुपधातिति किम् ? लिखितमनेन । भावादिकर्मणोः इति किम् ? रुचितं कार्षापणं ददाति । सेट् इत्येव - प्रभुक्त ओदनः । व्यवस्थितविभाषा चेयम्, तेन शब्विकरणानाम् एव भवति ; गुध परिवेष्टने (दिवादिगणः)  - गुधितम् इत्यत्र न भवति ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.2.21
sutra: उदुपधाद्भावादिकर्मणोरन्यतरस्याम्</p>
<hr />
<p>उदुपधात्परा भावादिकर्मणोः सेण्निष्ठा वा किन्न स्यात् । द्युतितम् । द्योतितम् । मुदितम् । मोदितं साधुना । प्रद्युतितः । प्रद्योतितः । प्रमुदितः । प्रमोदितः साधुः । उदुपधात्किम् । विदितम् । भावेत्यादि किम् । रुचितं कार्षापणम् । सेट्किम् । क्रुष्टम् ।&lt;!शब्विकरणेभ्य एवेष्यते !&gt; (वार्तिकम्) ॥ नेह । गुध्यतेर्गुधितम् ॥ </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.2.21
sutra: उदुपधाद्भावादिकर्मणोरन्यतरस्याम्</p>
<hr />
<p><b>उदुपधाद्भावादिकर्मणोरन्यतरस्याम्</b> - उदुपधाद्भावादिकर्मणोः । भावे उदाहरति —  मुदितमित्यादि । आदिकर्मण्युदाहरति —  प्रद्युतितः प्रद्योतितः साधुरिति । आदिकर्मणि कर्तरि क्तः । उदुपधात्क , विदितमिति.॒विद ज्ञानेट इति वेत्तेः रूपम् । गुध्यतेर्गुधितमिति ।गुध परिवेष्टने॑दिवादिः सेट्कः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.2.21
sutra: उदुपधाद्भावादिकर्मणोरन्यतरस्याम्</p>
<hr />
<p>द्यौतितमिति । ऽद्यौत दीप्तौऽ नपुंसके भावे क्तः । प्रद्यौतित इति । ऽआदिकर्मणि क्तः कर्तरि चऽ इति कर्तरि क्तः । मुदितमिति । ऽमुदी हर्षे ऽ । लिखितमिति । शब्विकरणानामेवेति न तावत् स्थितमित्यशब्विकरणोऽपि लिखिः प्रत्युदाहृतः । एवं प्रभुक्त इतिं । स्थिते तस्मिन् खिटिकिटी भौवादी, क्रुशिश्च; खिटितं क्रुष्टमिति प्रक्युदाहर्तव्यम् ॥</p></div>