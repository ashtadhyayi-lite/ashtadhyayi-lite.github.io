<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.2.178.html">
            <button class="muted-button">Prev 3.2.178</button>
        </a>
        <a href="3.2.180.html">
            <button class="muted-button">Next 3.2.180</button>
        </a>
        </nav><h2>Kashika</h2>
<hr />
<p>index: 3.2.179
sutra: भुवः संज्ञाऽन्तरयोः</p>
<hr />
<p>भवतेर्धातोः संज्ञायामन्तरे च गम्यमाने क्विप् प्रत्ययो भवति। विभूर्नाम् कश्चित्। अन्तरे प्रतिभूः। धनिकाधमर्णयोरन्तरे यस् तिष्ठति स प्रतिभूरुच्यते।</p>
<h2>Siddhanta Kaumudi</h2>
<hr />
<p>index: 3.2.179
sutra: भुवः संज्ञाऽन्तरयोः</p>
<hr />
<p>मित्रभूर्नाम कश्चित् । धनिकाधमर्णयोरन्तरे यस्तिष्ठति विश्वासार्थं स प्रतिभूः ॥ </p>
<h2>Balamanorama</h2>
<hr />
<p>index: 3.2.179
sutra: भुवः संज्ञाऽन्तरयोः</p>
<hr />
<p><em>भुवः संज्ञाऽन्तरयोः</em> - भुवः संज्ञान्तरयोः ।क्वि॑बिति शेषः ।संज्ञान्तरयोरेवेति॑ नियमार्थं सूत्रम् । संज्ञायामुदाहरति —  मित्रभूर्नामेति । अन्तरे उदाहरति —  धनिकेत्यादि । यावद्द्रव्यभाविन्यः प्रतिभूशब्दस्तु सत्येव पुरुषे कदाचिन्न भवति, ऋणे प्रतिदत्ते सति प्रातिभाव्यस्य निवृत्तेः । </p>
<h2>Padamanjari</h2>
<hr />
<p>index: 3.2.179
sutra: भुवः संज्ञाऽन्तरयोः</p>
<hr />
<p>भुवः संज्ञान्तरसोः॥ धनिकाधमर्णयोरिति। यस्मै ऋणं धार्यते स धनिकः, यो धारयति सोऽधमर्णः, तयोरन्तरे मध्ये यस्तिष्ठति विश्वासार्थ स प्रतिभूरित्युच्यते। ग्रामयोरन्तरे यस्तिष्ठति तत्र न भवति। एतच्च द्दशिग्रहणानुवृतेर्लभ्यते। यद्येबम्, संज्ञेयं भवति, तत्र'संज्ञायाम्'  इत्येव सिद्धम्? अत्राहुः - -यावद्भव्यभाविन्यः संज्ञा भवन्ति, प्रतिभूशब्दस्तु सत्येव तस्मिन्नृणप्रतिदाने निवर्तते॥</p></div>