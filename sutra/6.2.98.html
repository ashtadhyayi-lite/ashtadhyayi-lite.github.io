<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.2.97.html"><button class="muted-button">Prev 6.2.97</button></a>
        <a href="6.2.99.html"><button class="muted-button">Next 6.2.99</button></a>
        </nav><h2>Kashika</h2>
<hr />
<p>index: 6.2.98
sutra: सभायां नपुंसके</p>
<hr />
<p>सभाशब्दे उत्तरपदे नपुंसकलिङ्गे समासे पूर्वपदमन्तोदात्तं भवति। गोपालसभम्। पशुपालसभम्। स्त्रीसभम्। दासीसभम्। सभायाम् इति किम्? ब्राह्मणसेनम्। नपुंसकम् इति किम्? राजसभा। ब्राह्मणसभा। सभायां प्रतिपदोक्तं नपुंसकलिङ्गं गृह्यते इति समणीयसभम्, ब्राह्मणकुलम् इत्यत्र न भवति।</p>
<h2>Siddhanta Kaumudi</h2>
<hr />
<p>index: 6.2.98
sutra: सभायां नपुंसके</p>
<hr />
<p>सभायां परतो नपुंसकलिङ्गे समासे पूर्वमन्तोदात्तम् । गोपालसभम् । स्त्रीसभम् । सभायां किम् । ब्राह्मणसेनम् । नपुंसके किम् । राजसभा प्रतिपदोक्तनपुंसकग्रहणान्नेह । रमणीयसभम् । ब्राह्मणकुलम् ।</p>
<h2>Padamanjari</h2>
<hr />
<p>index: 6.2.98
sutra: सभायां नपुंसके</p>
<hr />
<p>गोपालसभादौ अशाला चेति नपुंसकत्वम् ।  रमणीयसभमिति । अत्राभिधेयवशान्नपुंसकत्वम्, न प्रतिपदोक्तम् ॥</p></div>