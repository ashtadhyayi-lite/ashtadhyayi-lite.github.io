<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.3.56.html"><button class="muted-button">Prev 1.3.56</button></a>
        <a href="1.3.58.html"><button class="muted-button">Next 1.3.58</button></a>
        </nav><h2>Kashika</h2>
<hr />
<p>index: 1.3.57
sutra: ज्ञाश्रुस्मृदृशां सनः</p>
<hr />
<p>ज्ञा श्रु समृ दृशित्येतेषां सन्नन्तानामात्मनेप्दं भवति। तत्र जानातेः <b>अपह्नवे ज्ञः</b> <a href="1.3.44.html">1.3.44</a> इति त्रिभिः सूत्रैरात्मनेपदं विहितम्, श्रुदृशोरपि समो गम्यृच्छि <a href="1.3.29.html">1.3.29</a> इत्यत्र विहितम्। तस्मिन् विषये <b>पूर्ववत् सनः</b> <a href="1.3.62.html">1.3.62</a> इत्येव सिद्धमात्मनेपदम्। ततोऽन्यत्र अनेन विधीयते। स्मरते पुनरप्राप्त एव विधानम्। धर्मं जिज्ञासते। गुरुं शुश्रूषते। नष्टं सुस्मूर्षते। नृपं दिदृक्षते। सनः इति किम्? जानाति, शृणोति, स्मरति, पष्यति।</p>
<h2>Siddhanta Kaumudi</h2>
<hr />
<p>index: 1.3.57
sutra: ज्ञाश्रुस्मृदृशां सनः</p>
<hr />
<p>सन्नन्तानामेषां प्राग्वत् । धर्मं जिज्ञासते । शुश्रूषते । सुस्मूर्षते । दिदृक्षते । </p>
<h2>Balamanorama</h2>
<hr />
<p>index: 1.3.57
sutra: ज्ञाश्रुस्मृदृशां सनः</p>
<hr />
<p><b>ज्ञाश्रुस्मृदृशां सनः</b> - ज्ञानश्र । प्राग्वदिति । आत्मनेपदमित्यर्थः । यद्यपिअपह्नवे ज्ञः, 'अकर्मकाच्च'सम्प्रतिभ्यानाध्याने॑ इति सूत्रैः,अर्तिश्रुदृशिभ्यश्चे॑ति वार्तिकेन च ज्ञादिभ्य आत्मनेपदे कृते 'पूर्ववत्सनः' इत्यात्मनेपदं सिद्धम्,तथाप्यपह्नवाद्यभावेऽप्यात्मनेपदार्थं ज्ञाश्रुदृशीनामिह ग्रहणमिति मत्वोदाहरति —  धर्मं जिज्ञासते इति । ज्ञातुमिच्छतीत्यर्थः । शुश्रूषते इति ।अज्झनगमां सनी॑ति दीर्घः ।इको झ॑लिति सनः कित्त्वम् ।श्र्युकः किती॑ति इण्निषेधः । सुस्मूर्षते इति । स्मृधातोः सनिअज्झने॑ति दीर्घेउदोष्ठपूर्वस्ये॑त्युत्त्वे रपरत्वेहलि चे॑ति दीर्घः । </p>
<h2>Padamanjari</h2>
<hr />
<p>index: 1.3.57
sutra: ज्ञाश्रुस्मृदृशां सनः</p>
<hr />
<p>श्रुद्दशोरपौति। श्रुवः सूत्र एव निर्देशाद् द्दश उपसंख्यानात्॥</p></div>