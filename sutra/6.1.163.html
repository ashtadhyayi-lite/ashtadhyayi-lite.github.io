<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.162.html">
            <button class="muted-button">Prev 6.1.162</button>
        </a>
        <a href="6.1.164.html">
            <button class="muted-button">Next 6.1.164</button>
        </a>
        </nav><h2>Kashika</h2>
<hr />
<p>index: 6.1.163
sutra: चितः</p>
<hr />
<p>चितोऽन्त उदात्तो भवति। <em>भञ्जभासमिदो घुरच्</em> [[3.2.161]] भङ्गुरम्। भासुरम्। मेदुरम्। <em>आगस्त्यकौण्डिन्ययोरगस्तिकुण्डिनच्</em> [[2.4.70]]। कुण्डिनाः। चिति प्रत्यये प्रकृतिप्रत्ययसमुदायस्य अन्त उदात्त इष्यते। बहुपटुः। उच्चकैः।</p>
<h2>Siddhanta Kaumudi</h2>
<hr />
<p>index: 6.1.163
sutra: चितः</p>
<hr />
<p>अन्त उदात्तः स्यात् ।&lt;!चितः सप्रकृतेर्बह्वकजर्थम् !&gt; (वार्तिकम्) ॥ चिति प्रत्यये सति प्रकृतिप्रत्ययसमुदायस्यान्त उदात्तो वाच्य इत्यर्थः । नभन्तामन्यके समे (नभ॑न्तामन्य॒के स॑मे) । यके सरस्वतीमनु (य॒के सर॑स्वती॒मनु॑) । तकत्सुते (त॒कत्सुते॑) ।</p>
<h2>Padamanjari</h2>
<hr />
<p>index: 6.1.163
sutra: चितः</p>
<hr />
<p>भङ्गुरमिति।'चजोः कु घिण्यतोः'  इति कुत्वम्। कुण्डिना इति। कुण्कडशब्दान्मत्वर्थीय इनिः, स्त्रियां ङीप्, कुण्डिनीशब्दो मध्योदातः, कुण्डिन्या अपत्यानि बहूनि, गर्गादियञो बहुषु लुक्, परिशिष्टस्य कुण्डिनजादेशः। चिति प्रत्यये इति। ननु च नात्र चितीति प्रत्ययग्रहणं कुण्कडिनजादेरपि ग्रहणात् ? तस्मादयमत्रार्थः - यत्र चित्प्रत्ययस्तत्र समुदायस्येष्यत इति। कथं पुनरेतल्लभयते? चित इत्यवयवादेषा षष्ठी, न कार्यिणः, चितोऽवयवस्य सम्बन्धी यः समुदायः स कार्या। अथ वा -चिदस्यास्तीति चितः, अर्शाअदेराकृतिगणत्वादच् प्रत्ययः, षष्ठ।ल्र्थे प्रथमा, तेन चिद्वतः समुदायस्येत्यर्थः। अत्र च लिङ्गम्-अकः चित्करणम्, अन्यथा तस्यैकाच्त्वादनर्थकं तत्स्यात्। कुण्कडिनजादेर्व्यपदेशिवद्भावेन चिद्वत्वम् ॥</p></div>