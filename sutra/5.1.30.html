<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.29.html">
            <button class="muted-button">Prev 5.1.29</button>
        </a>
        <a href="5.1.31.html">
            <button class="muted-button">Next 5.1.31</button>
        </a>
        </nav><h2>Kashika</h2>
<hr />
<p>index: 5.1.30
sutra: द्वित्रिपूर्वान्निष्कात्</p>
<hr />
<p>द्विगोः इत्येव। द्वित्रिपूर्वाद् द्विगोर्निष्कान्तातार्हीयप्रत्ययस्य विभाषा लुग् भवति। द्विनिष्कम्, द्विनैष्किकम्। त्रिनिष्कम्, त्रिनैष्किकम्। बहुपूर्वाच् चेति वक्तव्यम्। बहुनिष्कम्, बहुनैष्किकम्। परिमाणान्तस्य इत्युत्तरपदवृद्धिः।</p>
<h2>Siddhanta Kaumudi</h2>
<hr />
<p>index: 5.1.30
sutra: द्वित्रिपूर्वान्निष्कात्</p>
<hr />
<p>लुग्वा स्यात् । द्विनिष्कम्-द्विनैष्किकम् । त्रिनिष्कम्-त्रिनैष्किकम् ।&lt;!बहुपूर्वाच्चेति वक्तव्यम् !&gt; (वार्तिकम्) ॥ बहुनिष्कम् । बहुनैष्किकम् ॥</p>
<h2>Balamanorama</h2>
<hr />
<p>index: 5.1.30
sutra: द्वित्रिपूर्वान्निष्कात्</p>
<hr />
<p><em>द्वित्रिपूर्वान्निष्कात्</em> - द्वित्रिपूर्वान्निष्कात् । लुग्वा स्यादिति ।आर्हीयस्ये॑ति शेषः । द्विनिष्कमिति । ठञो लुक्, समासाट्ठकोऽसंभवात् । </p>
<h2>Padamanjari</h2>
<hr />
<p>index: 5.1.30
sutra: द्वित्रिपूर्वान्निष्कात्</p>
<hr />
<p>अध्यर्द्धपूर्वग्रहणमुतरार्थमनुवर्तते, इह तु न सम्बध्यते। द्विगुग्रहणं तु सम्बध्यते, द्वयोर्निष्कं त्रयाणां निष्कमिति षष्ठीसमासे मा भूत्। अत्र च व्याख्यानमेव शरणम्; अन्यथा ठद्यर्धपूर्वाद् द्वित्रिपूर्वाच्च निष्कात्ऽ इति समुच्ययो विज्ञायेत। द्विनैष्किकमिति।'ग्राग्वतेष्ठञ्' ,'परिमाणान्तस्य'  इत्युतरपदवृद्धिः। द्वित्रिभ्यां निष्कादित्येव सिद्धे पूर्वग्रहणं चिन्त्यप्रयोजनम् ॥</p></div>