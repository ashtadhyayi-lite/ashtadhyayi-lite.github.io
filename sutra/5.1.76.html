<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.75.html"><button class="muted-button">Prev 5.1.75</button></a>
        <a href="5.1.77.html"><button class="muted-button">Next 5.1.77</button></a>
        </nav><h2>Sandhi Samaasa Split</h2>
<hr />
<p>index: 5.1.76
sutra: पन्थो ण नित्यम्</p>
<hr />
<p>'तत् नित्यम् गच्छति' (इति) पथः पन्थः, णः </p>
<h2>Neelesh Sanskrit Brief</h2>
<hr />
<p>index: 5.1.76
sutra: पन्थो ण नित्यम्</p>
<hr />
<p>'नित्यम् गच्छति' अस्मिन् अर्थे द्वितीयासमर्थात पथिन्-शब्दात् ण-प्रत्ययः भवति, तथा च तस्य 'पन्थ' इति आदेशः अपि जायते । </p>
<h2>Neelesh Sanskrit Detailed</h2>
<hr />
<p>index: 5.1.76
sutra: पन्थो ण नित्यम्</p>
<hr />
<p>'मार्गम् नित्यम् गच्छति' (Regularly travels on that road) अस्मिन् अर्थे पथिन्-शब्दात् <b>पथः ष्कन्</b> <a href="5.1.75.html">5.1.75</a> इत्यनेन निर्दिष्टं ष्कन्-प्रत्ययं बाधित्वा वर्तमानसूत्रेण 'ण' प्रत्ययः क्रियते, तथा च 'पथिन्' शब्दस्य 'पन्थ' इति आदेशः अपि भवति । यथा -</p>
<p>पन्थानम् नित्यम् गच्छति सः</p>
<p>= पथिन् + ण</p>
<p>→ पन्थ + ण [पथिन्-शब्दस्य पन्थ-आदेशः]</p>
<p>→ पान्थ + अ [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ पान्थ् + अ [<b>यस्येति च</b> <a href="6.4.148.html">6.4.148</a> इति अन्तिमवर्णलोपः]</p>
<p>→ पान्थ</p>
<p>पन्थानम् नित्यम् गच्छति सः पान्थः भिक्षुः ।</p>
<p>ज्ञातव्यम् - भाष्यकारस्य मतेन लोके 'पान्थ' शब्दस्य प्रयोगः केवलम् 'नित्यम् गच्छति' अस्मिन्नेव अर्थे भवतीति न, अपितु 'कदाचित् गच्छति' इत्यस्मिन् अर्थे अपि भवति । अतः अस्मिन् सूत्रे 'नित्य'ग्रहणमनावश्यकमस्तीति सः प्रतिपादयति । इत्युक्ते, सः वदति - अत्र केवलम् 'पन्थः णः' इति वक्तव्यम्, येन 'तत् पन्थानम् गच्छति' इत्यस्मिन् अर्थे अपि पान्थ-शब्दः सिद्ध्यति । </p>
<h2>Kashika</h2>
<hr />
<p>index: 5.1.76
sutra: पन्थो ण नित्यम्</p>
<hr />
<p>नित्यग्रहणं प्रत्ययार्थविशेषणम्। पथः पन्थ इत्ययमादेशो भवति णश्च प्रत्ययो नित्यं गच्छति इत्यस्मिन् विषये। पन्थानं नित्यं गच्छति पान्थो भिक्षां याचते। नित्यम् इति किम्? पथिकः।</p>
<h2>Siddhanta Kaumudi</h2>
<hr />
<p>index: 5.1.76
sutra: पन्थो ण नित्यम्</p>
<hr />
<p>पन्थानं नित्यं गच्छति पान्थः । पान्थी ॥</p>
<h2>Balamanorama</h2>
<hr />
<p>index: 5.1.76
sutra: पन्थो ण नित्यम्</p>
<hr />
<p><b>पन्थो ण नित्यम्</b> - पन्थो ण नित्यम् । पथ इत्यनुवर्तते, गच्छतीति च । नित्यमिति गच्छतीत्यत्रान्वितं प्रत्ययार्थप्रविष्यमेव, नतु विधानान्वितं सत् महाविभाषानिवृत्त्यर्थम् । द्वितीयान्तात्पथिन्शब्दान्नित्यं गच्छतीत्यर्थे णप्रत्ययः स्यात्, प्रकृतेः पन्थादेशश्चेत्यर्थः । भाष्ये तु नित्यग्रहणं प्रत्याख्यातम् । </p>
<h2>Padamanjari</h2>
<hr />
<p>index: 5.1.76
sutra: पन्थो ण नित्यम्</p>
<hr />
<p>नित्यग्रहणं प्रत्ययार्थविशेषणमिति। वाक्यनिवृत्यर्थं तु न भवति; पन्थादेशो हि प्रत्ययसन्नियोगेन विधीयमानो नैव वाक्ये सम्भवति; पथिन्श्ब्देन तु वाक्येऽनभिप्रेते पूर्वसूत्र एव नित्यग्रहणं कुर्यात्। यत्र पथिन्शब्दः श्रूयते, प्रत्ययान्तरनिवृत्यर्थमपि न भवति; पथः कनो विधानसामर्थ्यात्, प्रत्ययान्तरस्य प्राप्त्यभावात्। पन्थानं नित्यं गच्छतीति। नन्वयमर्थो न सम्भवति, विश्रमस्यावश्यम्भवित्वात्; सम्भवतु वा कथञ्चिदादित्यादौ, तथापि न तत्रैवेष्यते, उदाहृतं हि - पान्थो भिक्षां याचते इति ? तस्मादाभीक्षण्मुनित्यम्, परित्यागाभावो वा ॥</p></div>