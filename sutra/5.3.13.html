<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.12.html"><button class="muted-button">Prev 5.3.12</button></a>
        <a href="5.3.14.html"><button class="muted-button">Next 5.3.14</button></a>
        </nav><h2>Sandhi Samaasa Split</h2>
<hr />
<p>index: 5.3.13
sutra: वा ह च च्छन्दसि</p>
<hr />
<p>किमः सप्तम्याः छन्दसि हः च वा </p>
<h2>Neelesh Sanskrit Brief</h2>
<hr />
<p>index: 5.3.13
sutra: वा ह च च्छन्दसि</p>
<hr />
<p>'किम्' शब्दस्य सप्तमीविभक्त्यन्तात् वेदेषु स्वार्थे विकल्पेन 'ह' प्रत्ययः कृतः दृश्यते ।</p>
<h2>Neelesh Sanskrit Detailed</h2>
<hr />
<p>index: 5.3.13
sutra: वा ह च च्छन्दसि</p>
<hr />
<p>'किम्' इति कश्चन सर्वनामशब्दः । अस्य सप्तम्येकवचनस्य रूपात् स्वार्थे <b>सप्तम्यास्त्रल्</b> <a href="5.3.10.html">5.3.10</a> इत्यनेन त्रल्-प्रत्ययः तथा च <b>किमोऽत्</b> <a href="5.3.12.html">5.3.12</a> इत्यनेन अत्-प्रत्ययः भवति । वेदेषु अस्मादेव शब्दात् 'ह' प्रत्ययः कृतः अपि दृश्यते । </p>
<p>प्रक्रिया इयम् -</p>
<p>किम् + ह</p>
<p>→ कु + ह [<b>किमः कः</b> <a href="7.2.103.html">7.2.103</a> इत्यनेन विभक्तिसंज्ञके प्रत्यये परे 'किम्' इत्यस्य 'क' इति आदेशे प्राप्ते तं बाधित्वा हकारादौ प्रत्यये परे <b>कु तिहोः</b> <a href="7.2.104.html">7.2.104</a> इति 'कु' आदेशः ]</p>
<p>→ कुह</p>
<p>'कुत्र' इत्यस्मिन्नेव अर्थे 'कुह' इति शब्दः वेदेषु प्रयुज्यते । यथा, ऋग्वेदे 10.129 (नासदीयसूक्तम्) इत्यस्य प्रथमा ऋक् -</p>
<p>नास॑दासी॒न्नो सदा॑सीत्त॒दानीं॒ नासी॒द्रजो॒ नो व्यो॑मा प॒रो यत् । किमाव॑रीव॒: कुह॒ कस्य॒ शर्म॒न्नम्भ॒: किमा॑सी॒द्गह॑नं गभी॒रम् ॥</p>
<p>स्मर्तव्यम् - अस्मिन् सूत्रे 'वा' इत्यनेन विकल्पः निर्दिश्यते ।किम्-शब्दात् 'त्रल्' तथा 'अत्' प्रत्ययौ कृत्वा अपि रूपाणि वेदेषु भवितुमर्हन्ति - इति अस्य विकल्पस्य अर्थः ।                                    </p>
<h2>Kashika</h2>
<hr />
<p>index: 5.3.13
sutra: वा ह च च्छन्दसि</p>
<hr />
<p>किमः सप्तम्यनताद् वा हः प्रत्ययो भवति छन्दसि विषये। यथाप्राप्तं च। क्व। कुह। कुत्रचिदस्य सा दूरे क्व ब्राह्मणस्य चावकाः।</p>
<h2>Siddhanta Kaumudi</h2>
<hr />
<p>index: 5.3.13
sutra: वा ह च च्छन्दसि</p>
<hr />
<p>कुह स्थः कुह जग्मथुः ॥</p>
<h2>Balamanorama</h2>
<hr />
<p>index: 5.3.13
sutra: वा ह च च्छन्दसि</p>
<hr />
<p><b>वा ह च च्छन्दसि</b> - वाह च छन्दसि ।हे॑ति लुप्तुप्रथमाकम् । किमः सप्तम्यन्तात् हप्रत्ययः, स्यादित्यर्थः । चादत्, त्रल्च । यद्यपि वैदिकप्रक्रियायामिदमुपन्यसनीयं, तथापि वाग्रहणस्य पूर्वसूत्रेऽपकर्षज्ञानायाऽत्र तदुपन्यासः । </p></div>