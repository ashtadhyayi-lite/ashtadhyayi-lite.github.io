<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.2.87.html"><button class="muted-button">Prev 3.2.87</button></a>
        <a href="3.2.89.html"><button class="muted-button">Next 3.2.89</button></a>
        </nav><h2>Kashika</h2>
<hr />
<p>index: 3.2.88
sutra: बहुलं छन्दसि</p>
<hr />
<p>पूर्वेण नियमादप्राप्तः क्विप् प्रत्ययः विधीयते। छन्दसि विषये उपपदन्तरेष्वपि हन्तेर्बहुलं क्विप् प्रत्ययो भवति। मातृहा सप्तमं नरकं व्रजेत्। पितृहा। न च भवति। मातृघातः। पितृघातः।</p>
<h2>Siddhanta Kaumudi</h2>
<hr />
<p>index: 3.2.88
sutra: बहुलं छन्दसि</p>
<hr />
<p>उपपदान्तरेऽपि हन्तेर्बहुलं क्विप् स्यात् । मातृहा । पितृहा । छन्दसि लिट् - &lt;{SK3093}&gt; । भूतसामान्ये । अहं द्यावापृथिवी आ ततान (अ॒हं द्यावा॑पृथि॒वी आ त॑तान) । लिटः कानज्वा - &lt;{SK3094}&gt; । क्वसुश्च &lt;{SK3095}&gt; । छन्दसि लिटः कानच्क्वसू वा स्तः । चक्राणा वृष्णि (च॒क्रा॒णा वृष्णि॑) । यो नो अग्ने अररिवाँ अघायुः (यो नो॑ अग्ने॒ अर॑रिवाँ अघा॒युः) । णेश्छन्दसि - &lt;{SK3117}&gt; । ण्यन्ताद्धातोश्छन्दसि इष्णुच् स्यात्तच्छीलादौ । वीरुधः पारयिष्णवः (वी॒रुध॑ पारयि॒ष्णवः॑) । भुवश्च - &lt;{SK3118}&gt; । अस्मात्केवलात्प्राग्वत् । भविष्णुः ।&lt;!छन्दसि परेच्छायां क्यच उपसंख्यानम् !&gt; (वार्तिकम्) ॥ क्याच्छन्दसि - &lt;{SK3150}&gt; । उप्रत्ययः स्यात् । अघायुः ।&lt;!एरजधिकारे जवसवौ छन्दसि वाच्यौ !&gt; (वार्तिकम्) ॥ जवे याभिर्यूनः (ज॒वे याभि॒र्यूनः॑) । ऊर्वोर्मे जवः । देवस्य सवितुः सवे (दे॒वस्य॑ सवि॒तुः॒ स॒वे) ॥ </p></div>