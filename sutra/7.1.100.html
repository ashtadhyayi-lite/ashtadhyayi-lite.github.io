<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.1.99.html"><button class="muted-button">Prev 7.1.99</button></a>
        <a href="7.1.101.html"><button class="muted-button">Next 7.1.101</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p>ॠतः धातोः अङ्गस्य इत्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p>दीर्घ-ॠकारान्त-धातोः अङ्गस्य अन्तिमवर्णस्य इकारादेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p>The last letter of the दीर्घ-ॠकारान्त-धातु is converted to इकार.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p>येषां धातूनामन्तिमवर्णः दीर्घ-ॠकारः अस्ति, तस्य अनेन सूत्रेण 'इ'-आदेशः भवति । अत्र किमपि निमित्तम् नापेक्ष्यते ।</p>
<p>अनेन सूत्रेण निर्दिष्टः इ-आदेशः <b>उरण् रपरः</b> <a href="1.1.51.html">1.1.51</a> इत्यनेन रपरः वर्तते । इत्युक्ते, अस्मात् इकारात् परः रेफः आगच्छति ।  यथा -</p>
<ol>
<li>तुदादिगणस्य 'कॄ' (विक्षेपे) अस्य धातोः लट्-लकारस्य प्रथमपुरुषैकवचनस्य रूपम् - </li>
</ol>
<p>→ कॄ + लट् [<b>वर्तमाने लट्</b> <a href="3.2.123.html">3.2.123</a> इति लट्]     </p>
<p>→ कॄ + तिप् [<b>तिप्तस्झि..</b> <a href="3.4.78.html">3.4.78</a> इति प्रथमपुरुषैकवचनस्य विवक्षायाम् 'तिप्' प्रत्ययः]</p>
<p>→ कॄ + श + ति [<b>तुदादिभ्यः शः</b> <a href="3.1.77.html">3.1.77</a> इति श-विकरणप्रत्ययः]</p>
<p>→ क् इर् + अ + ति [<b>ॠत इद्धातोः</b> <a href="7.1.100.html">7.1.100</a> इति ॠकारस्य इकारः । <b>उरण् रपरः</b> <a href="1.1.51.html">1.1.51</a> इति सः रपरः]</p>
<p>→ किरति </p>
<ol>
<li>तुदादिगणस्य 'गॄ' (निगरणे) अस्य धातोः लट्-लकारस्य प्रथमपुरुषैकवचनस्य रूपम् - </li>
</ol>
<p>→ गॄ + लट् [<b>वर्तमाने लट्</b> <a href="3.2.123.html">3.2.123</a> इति लट्]     </p>
<p>→ गॄ + तिप् [<b>तिप्तस्झि..</b> <a href="3.4.78.html">3.4.78</a> इति प्रथमपुरुषैकवचनस्य विवक्षायाम् 'तिप्' प्रत्ययः]</p>
<p>→ गॄ + श + ति [<b>तुदादिभ्यः शः</b> <a href="3.1.77.html">3.1.77</a> इति श-विकरणप्रत्ययः]</p>
<p>→ ग् इर् + अ + ति [<b>ॠत इद्धातोः</b> <a href="7.1.100.html">7.1.100</a> इति ॠकारस्य इकारः । <b>उरण् रपरः</b> <a href="1.1.51.html">1.1.51</a> इति सः रपरः]</p>
<p>→ गिरति / गिलति [<b>अचि विभाषा</b> <a href="8.2.21.html">8.2.21</a> इति वैकल्पिकम् लत्वम् ]</p>
<ol>
<li>क्र्यादिगणे 14 धातव; दीर्घ-ऋकारान्ताः सन्ति । एतेषां सर्वेषां विषये श्ना-विकरणप्रत्यये परे  <b>प्वादीनां ह्रस्वः</b> <a href="7.3.80.html">7.3.80</a> इत्यनेन ह्रस्वादेशः भवति, अतः तत्र अस्य सूत्रस्य प्रसक्तिः नास्ति । यथा, शॄ (हिंसायाम्) इत्यस्य लट्-लकारस्य प्रथमपुरुषैकवचनस्य प्रक्रिया इयम् -</li>
</ol>
<p>शॄ + लट्  [<b>वर्तमाने लट्</b> <a href="3.2.123.html">3.2.123</a> इति लट्]     </p>
<p>→ शॄ + तिप्  [<b>तिप्तस्झि..</b> <a href="3.4.78.html">3.4.78</a> इति प्रथमपुरुषैकवचनस्य विवक्षायाम् 'तिप्' प्रत्ययः]</p>
<p>→ शॄ + श्ना + तिप् [<b>क्र्यादिभ्यः श्ना</b> <a href="3.1.81.html">3.1.81</a> इति विकरणप्रत्ययः श्ना]</p>
<p>→ शृ  + ना + ति [शित्-प्रत्यये परे <b>प्वादीनां ह्रस्वः</b> <a href="7.3.80.html">7.3.80</a> इति ह्रस्वादेशः]</p>
<p>→ शृणाति [&lt;!ऋवर्णान्नस्य णत्वं वाच्यम्!&gt; इति णत्वम्]</p>
<p>परन्तु अन्यत्र (शित्-प्रत्ययः नास्ति चेत्) यथायोग्यं अस्य सूत्रस्य प्रयोगः दृश्यते एव -</p>
<p>शॄ + क्त  [<b>निष्ठा</b> <a href="3.2.102.html">3.2.102</a> इति क्त-प्रत्ययः]</p>
<p>→ शिर् त [<b>ॠत इद्धातोः</b> <a href="7.1.100.html">7.1.100</a> इति ॠकारस्य इकारः । <b>उरण् रपरः</b> <a href="1.1.51.html">1.1.51</a> इति सः रपरः]</p>
<p>→ शीर् त [<b>हलि च</b> <a href="8.2.77.html">8.2.77</a> इति उपधादीर्घः]</p>
<p>→ शीर्न [<b>रदाभ्यां निष्ठातो नः पूर्वस्य च दः</b> <a href="8.2.42.html">8.2.42</a> इति तकारस्य नकारः]</p>
<p>→ शीर्ण [<b>रषाभ्यां नो णः समानपदे</b> <a href="8.4.1.html">8.4.1</a> इति णत्वम्]      </p>
<p>अत्र एकम् वार्तिकम् ज्ञातव्यम् -  &lt;!इत्वोत्वाभ्यां गुणवृद्धी विप्रतिषेधेन !&gt; । इत्युक्ते, गुणः / वृद्धिः इत्यस्य तथा इत् / उत् इत्यस्य - उभयोः कार्ययोः समानस्थले प्रसक्तिः अस्ति चेत् गुण/वृद्धिः एव भवति । यथा, तॄ (भ्वादिगणः) अस्य धातोः लट-लकारस्य प्रथमपुरुषैकवचनस्य रूपम् -</p>
<p>तॄ + लट्   [<b>वर्तमाने लट्</b> <a href="3.2.123.html">3.2.123</a> इति लट्]     </p>
<p>→ तॄ + तिप्    [<b>तिप्तस्झि..</b> <a href="3.4.78.html">3.4.78</a> इति प्रथमपुरुषैकवचनस्य विवक्षायाम् 'तिप्' प्रत्ययः]</p>
<p>→ तॄ + शप्  + ति [<b>कर्तरि शप्</b> <a href="3.1.68.html">3.1.68</a> इति शप् -विकरणप्रत्ययः]       </p>
<p>अत्र <b>ॠत्-इद्धातोः</b> <a href="7.1.100.html">7.1.100</a> इत्यनेन ॠकारस्य इर्-आदेशः विधीयते । तथा च, <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन अङ्गस्य गुणादेशः अपि विधीयते । एतयोः द्वयोः कार्ययोः <b>ॠत्-इद्धातोः</b> <a href="7.1.100.html">7.1.100</a> इत्यनेन निर्दिष्टः इर्-आदेशः 'अन्तरङ्गः' अस्ति, अतः &lt;ऽपूर्वपरनित्यान्तरङ्गापवादानामुत्तरोत्तरं बलीयःऽ&gt; अनया परिभाषया तस्यैव प्रसक्तिः स्यात् । परन्तु &lt;!इत्वोत्वाभ्यां गुणवृद्धी विप्रतिषेधेन !&gt; अनेन वार्तिकेन एतत् निर्दिश्यते यत् इत्-आदेशस्य गुणादेशस्य च समानस्थले प्रयोगः सम्भवति चेत् गुणादेशः एव भवति । अतः अत्र ॠकारस्य गुणादेशे अकारः विधीयते, स च <b>उरण् रपरः</b> <a href="1.1.51.html">1.1.51</a> इति रपरः भवति ।</p>
<p>→ तर् + अ + ति [ <b>सार्वधातुकार्धधातुकयोः</b> <a href="7.3.84.html">7.3.84</a> इति गुणादेशः]</p>
<p>→ तरति</p>
<p>ज्ञातव्यम् - अस्मिन् सूत्रे 'ॠत्' तथा 'इत्' उभयत्र तकारः उच्चारणार्थः अस्ति, तपरकरणार्थं न । ॠत्-इत्यत्र दीर्घस्वरेण सवर्णग्रहणम् न भवति, अतः तस्य निषेधार्थम् तरपकरणस्य  प्रयोजनम् नास्ति । 'इत्' इत्यत्र इकारः विधीयमानः अस्ति, अतः <b>अणुदित्सवर्णस्य चाप्रत्ययः</b><a href="1.1.69.html">1.1.69</a> इत्यनेन सः  अपि सवर्णग्रहणं न करोति, अतः तस्य विषये अपि तपरकरणस्य किमपि प्रयोजनम् नास्ति ।</p>
<h2 id="kashika">Kashika</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p>ॠकारान्तस्य धातोः अङ्गस्य इकारादेशो भवति। किरति। गिरति। आस्तीर्णम्। विशीर्णम्। धातोः इति किम्? पितॄणाम्। मातॄणाम्। लाक्षणिकस्य अप्यत्र ग्रहणम् इष्यते। चिकीर्षति इत्यत्रापि यथा स्यातिति धातुग्रहणं क्रियते।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p>ॠदन्तस्य धातोरङ्गस्य इत्स्यात् ॥&lt;!इत्वोत्वाभ्यां गुणवृद्धी विप्रतिषेधेन !&gt; (वार्तिकम्) ॥ तरति । ऋच्छत्यॄताम् &lt;{SK2383}&gt;इतिगुणः । तॄफल - &lt;{SK2301}&gt;इत्येत्वम् । तेरतुः । तेरुः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p>ॠदन्तस्य धातोरङ्गस्य इत्स्यात्। किरति। चकार। चकरतुः। चकरुः। करीता, करिता। कीर्यात्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p><b>ॠत इद्धातोः</b> - ऋत इद्धातोः । 'ॠत' इतिधातोर्विशेषणम् । तदन्तविधिः । अङ्गस्येत्यधिकृतम् । तदाह — ॠदन्तस्येति । धातोः किम्  । मातृणाम् । तथा च तरति, पिपर्ति, ततार पपारेत्यादौ ॠकारस्य शपि तिपि णलि च परे गुणवृद्धी बाधित्वा अन्तरङ्गत्वादित्त्वमुत्त्वं च स्यादिति शङ्का प्राप्ता । तां परिहर्तुमाह - इत्त्वोत्त्वाभ्यामिति । ल्यब्लोपे पञ्चमीद्विवचनम् ।ॠत इद्धातो॑रिति इत्त्वम्, 'उदोष्ठपूर्वस्य' इति उत्त्वमन्तरङ्गमपि बाधित्वा गुणवृद्धी विप्रतिषेधसूत्रेण परत्वात्स्यातामिति भावः । तरतीति । णलि ततार । अतुसादौ ददवादिगुणाना॑मिति निषेधमाशङ्क्याह —  तृफलेति । तेरतुः तेरुरिति । तेरिथ तेरथुः तेर । ततार — ततर तेरिव तेरिम ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 7.1.100
sutra: ॠत इद्धातोः</p>
<hr />
<p>किरतीति । कृ विक्षेपे , गृ निगरणे तुदादी । आस्तीर्णम्, विशीर्णमिति । स्तृञ् आच्छादने, शृ हिंसायाम्, हलि चेति दीर्घः, रदाभ्याम् इति निष्ठानत्वम् ।  मातृणामिति । दीर्घत्वे कृतेऽपि लाक्षणिकत्वादेवात्र न भविष्यतीति अत आह - लाक्षणिकस्यापीति । किं प्रयोजनम् इत्याह - चिकीर्षतीत्यादि । अतस्तदर्थ धातुग्रहणमिति भावः । क्वचितु वृतावेवैतत्पठ।ल्ते  ए॥</p></div>