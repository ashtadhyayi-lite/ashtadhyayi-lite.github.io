<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.11.html">
            <button class="muted-button">Prev 4.2.11</button>
        </a>
        <a href="4.2.13.html">
            <button class="muted-button">Next 4.2.13</button>
        </a>
        </nav><h2>Kashika</h2>
<hr />
<p>index: 4.2.12
sutra: द्वैपवैयाघ्रादञ्</p>
<hr />
<p>द्वीपिव्याघ्रयोर्विकरभूते चर्मणो द्वैपवैयाघ्रे, ताभ्यां तृतीयासमर्थाभ्यां परिवृतो रथः इत्येतस्मिन्नर्थे अञ् प्रत्ययो भवति। अणोऽपवादः। स्वरे विशेषः। द्वैपेन परिवृतो रथः द्वैपः। वैयाघ्रः।</p>
<h2>Siddhanta Kaumudi</h2>
<hr />
<p>index: 4.2.12
sutra: द्वैपवैयाघ्रादञ्</p>
<hr />
<p>द्वीपिनो विकारो द्वैपम् । तेन परिवृतो द्वैपो रथः । एवं वैयाघ्रः ॥</p>
<h2>Balamanorama</h2>
<hr />
<p>index: 4.2.12
sutra: द्वैपवैयाघ्रादञ्</p>
<hr />
<p><em>द्वैपवैयाघ्रादञ्</em> - द्वैपवैयाघ्रादञ् । तेनेति परिवृतो रथ इति चानुवर्तते । तृतीयान्ताद्द्वैपशब्दार्वैयाघ्रशब्दाच्च परिवृतो रथ इत्यर्थे अञ् स्यादित्यर्थः । अणोऽपवादः । स्वरे विशेषः । द्वीपिन इति । द्वीपी — व्याघ्रः, तस्य विकारश्चर्मेत्यर्थे 'प्राणिरजतादिभ्यः' इत्यञि द्वैपशब्द इत्यर्थः । एवं वैयाघ्र इति । व्याघ्रस्य चर्म, वैयाघ्रम् । अञिन य्वाभ्या॑मित्यैच् । तेन परिवृतो वैयाघ्र इति भावः । </p>
<h2>Padamanjari</h2>
<hr />
<p>index: 4.2.12
sutra: द्वैपवैयाघ्रादञ्</p>
<hr />
<p>द्वीपिव्याघ्रयोरिति ।'विरूपाणामपि समानार्थानाम्'  एकशेषः प्राप्नोति, तत्रावान्तरजातिभेदेन भिन्नार्थत्वान्न भविष्यतीति समाधातव्यम् । चर्मणैव रथस्य परिवरणं सम्भवति, न विकारमात्रेणेति'चर्मणी'  इत्युक्तम् । द्वीषिव्याघ्रशब्दाभ्याम् प्राणिरजतादिभ्योऽञ्ऽ इत्यञ्प्रत्ययः, द्वीपिनष्टिलोपः ॥</p></div>