<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.123.html">
            <button class="muted-button">Prev 6.4.123</button>
        </a>
        <a href="6.4.125.html">
            <button class="muted-button">Next 6.4.125</button>
        </a>
        </nav><h2>Kashika</h2>
<hr />
<p>index: 6.4.124
sutra: वा जॄभ्रमुत्रसाम्</p>
<hr />
<p>जॄष् भ्रमु त्रस इत्येतेषामङ्गानामतः स्थाने वा एकार आदेशो भवति, अभ्यासलोपश्च लिटि क्ङिति परतः थलि च सेटि। जेरतुः। जेरुः। जेरिथ। जजरतुः। जजरुः। जजरिथ। भ्रेमतुः। भ्रेमुः। भ्रेमिथ। बभ्रमतुः। बभ्रमुः। बभ्रमिथ। त्रेसतुः। त्रेसुः। त्रेसिथ। तत्रसतुः। तत्रसुः। तत्रसिथ।</p>
<h2>Siddhanta Kaumudi</h2>
<hr />
<p>index: 6.4.124
sutra: वा जॄभ्रमुत्रसाम्</p>
<hr />
<p>एषामेत्वाभ्यासलोपौ वा स्तः किति लिटि सेटि थलि च । भ्रेमतुः । बभ्रमतुः । अभ्रमीत् ।{$ {!851 क्षर!} संचलने$} । अक्षारीत् ॥   अथ द्वावनुदात्तेतौ ।{$ {!852 षह!} मर्षणे$} । परिनिविभ्यः - &lt;{SK2275}&gt; इति षत्वम् । परिषहते । सेहे । सहिता । तीषसह - &lt;{SK2340}&gt; इति वा इट् । इडभावे ढत्वधत्वष्टुत्वढलोपाः ॥</p>
<h2>Laghu Siddhanta Kaumudi</h2>
<hr />
<p>index: 6.4.124
sutra: वा जॄभ्रमुत्रसाम्</p>
<hr />
<p>एषां किति लिटि सेटि थलि च एत्वाभ्यासलोपौ वा। त्रेसतुः, तत्रसतुः। त्रेसिथ, तत्रसिथ। त्रसिता॥ {$ {! 5 शो !} तनूकरणे $} ॥</p>
<h2>Balamanorama</h2>
<hr />
<p>index: 6.4.124
sutra: वा जॄभ्रमुत्रसाम्</p>
<hr />
<p><em>वा जॄभ्रमुत्रसाम्</em> - वा जृभ्रसु । 'अत एकहल्मध्ये' इत्यतो लिटीति,थलि च सेटी॑ति चानुवर्तते । 'ध्वसोरेद्धौ' इत्यत एदिति,गमहने॑त्यतः कितीति च । तदाह — एषामिति । अभ्रमीदिति ।ह्म्यन्ते॑ति न वृद्धिः । अक्षारीदिति ।अतो ल्रान्तस्ये॑ति वृद्धिः । षह । अपराधे सत्यपि कोपाऽनाविष्करणं मर्षमम् । इडभावे इति । सह् — ता इति स्थिते 'हो ढः' इति ढत्वं,झषस्तथो॑रिति तकारस्य धत्वम् । धस्य ष्टुत्वेन ढः । 'ढो ढे लोपः' इति पूर्वस्य ढस्य लोप इत्यर्थः । स ढा इति स्थितम् ।</p></div>