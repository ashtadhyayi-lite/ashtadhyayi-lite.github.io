<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.2.37.html"><button class="muted-button">Prev 3.2.37</button></a>
        <a href="3.2.39.html"><button class="muted-button">Next 3.2.39</button></a>
        </nav><h2>Kashika</h2>
<hr />
<p>index: 3.2.38
sutra: प्रियवशे वदः खच्</p>
<hr />
<p>प्रिय वश इत्येतयोः कर्मणोः उपपदयोः वदेः धातोः खच् प्रत्ययो भवति। प्रियं वदतीति प्रियंवदः। वशंवदः। चकारः <b>खचि ह्रस्वः</b> <a href="6.4.94.html">6.4.94</a> इति विशेषणार्थः। खकारो मुमर्थः। प्रत्ययान्तरकरणमुत्तरार्थम्। खच्प्रकरणे गमेः सुप्युपसङ्ख्यानम्। मितङ्गमो हस्ती। मितङ्गमा हस्तिनी। विहायसो विह च। विहायसा गच्छति विहङ्गमः। खच्च डिद्वा वक्तव्यः। विहङ्गः, विहङ्गमः। डे च विहायसो विहादेशो वक्तव्यः। विहगः।</p>
<h2>Siddhanta Kaumudi</h2>
<hr />
<p>index: 3.2.38
sutra: प्रियवशे वदः खच्</p>
<hr />
<p>प्रियंवदः । वशंवदः ॥&lt;!गमेः सुपि वाच्यः !&gt; (वार्तिकम्) ॥ असंज्ञार्थमिदम् । मितङ्गमो हस्ती ।&lt;!विहायसो विह इति वाच्यम् !&gt; (वार्तिकम्) ।&lt;!खच्च डिद्वा वाच्यः !&gt; (वार्तिकम्) ॥ विहंगमः । विहङ्गः । भुजंगमः । भुजंगः ॥</p>
<h2>Laghu Siddhanta Kaumudi</h2>
<hr />
<p>index: 3.2.38
sutra: प्रियवशे वदः खच्</p>
<hr />
<p>प्रियंवदः। वशंवदः॥</p>
<h2>Balamanorama</h2>
<hr />
<p>index: 3.2.38
sutra: प्रियवशे वदः खच्</p>
<hr />
<p><b>प्रियवशे वदः खच्</b> - प्रिये वशे च कर्मण्युपपदे वदधातोः खजित्यर्थः । खशि प्रकृते खज्विधेरुत्तरसूत्रे प्रयोजनं वक्ष्यते । गमेः सुपि वाच्य इति । 'ख' जिति शेषः । ननु संज्ञायामित्यनुवृत्तौगमश्चे॑ति वक्ष्यमाणसूत्रेणैव सिद्धे किमर्थमिदं वार्तिकमित्यत आह - असंज्ञार्थमिदमिति । विहायस इति । विहायः शब्दः आकासे वर्तते । तस्मिन्नुपपदे गमेः खच् ।गमश्चे॑ति वक्ष्यमाणसूत्रेण , पूर्ववार्तिकेन वा सिद्धः खच्चे॑त्यनूद्यते । प्रकृतेर्विहायश्शब्दस्य विहादेशो वाच्यः, सच खच् डिद्वा वाच्य इत्यर्थः । विहङ्ग इति । डित्त्वपक्षे तत्सामर्थ्यादभस्यापि टेर्लोपः । विहङ्गम इति । विहायसा गच्छतीति विग्रहः । भुजङ्गम इति । भुजैर्गच्छतीति विग्रहः । द्विषत्परयोः । 'तप दाहे' चुरादिः, 'तप सन्तापे' भ्वादिः । द्वयोरपि ण्यन्तयोस्तापेरिति निर्देशः । खच् स्यादिति । द्विषत्, पर अनयोः कर्मणोरुपपदयोस्तापेः खजित्यर्थः । द्विषत् तापि अ इति स्थिते आह — </p>
<h2>Padamanjari</h2>
<hr />
<p>index: 3.2.38
sutra: प्रियवशे वदः खच्</p>
<hr />
<p>प्रियवशे वदः खच्॥</p></div>