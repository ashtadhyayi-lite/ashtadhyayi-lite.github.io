<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.2.109.html"><button class="muted-button">Prev 6.2.109</button></a>
        <a href="6.2.111.html"><button class="muted-button">Next 6.2.111</button></a>
        </nav><h2>Kashika</h2>
<hr />
<p>index: 6.2.110
sutra: निष्ठोपसर्गपूर्वमन्यतरस्याम्</p>
<hr />
<p>बहुव्रीहौ समासे निष्ठान्तमुपसर्गपूर्वं पूर्वपदमनतरस्यामनतोदात्तं भवति। प्रधौतमुखः, प्रधौतमुखः प्रधौतमुखः। प्रक्षालितपादः, प्रक्षालितपादः। यदि मुखशब्दः स्वाङ्गवाची तदा पक्षे <b>मुखं स्वाङ्गम्</b> <a href="6.2.167.html">6.2.167</a> इत्येतद् भवति, न चेत् पूर्वपदप्रकृतिस्वरत्वेन <b>गतिरनन्तरः</b> <a href="6.2.49.html">6.2.49</a> इत्येतद् भवति। निष्ठा इति किम्? प्रसेचकमुखः। उपसर्गपूर्वम् इति किम्? शुष्कमुखः।</p>
<h2>Siddhanta Kaumudi</h2>
<hr />
<p>index: 6.2.110
sutra: निष्ठोपसर्गपूर्वमन्यतरस्याम्</p>
<hr />
<p>निष्ठान्तं पूर्वपदमन्तोदात्तं वा । प्रधौतपादः । निष्ठा किम् । प्रसेवकमुखः । उपसर्गपूर्वं किम् । शुष्कमुखः ।</p>
<h2>Padamanjari</h2>
<hr />
<p>index: 6.2.110
sutra: निष्ठोपसर्गपूर्वमन्यतरस्याम्</p>
<hr />
<p>प्रक्षालितपाद इति । क्षल शौचकर्मणि चुरादिः, धावु गातिशुद्ध्योः, च्छवोः, शूठ इत्युठ, एत्येधत्युठसु इति वृद्धिः, प्रक्षालितप्रधौतशब्दौ गतिस्वरेणाद्यौदातौ ।  मुखं स्वाङ्गमित्येतद्भवतीति । विकल्पितमुतरपदान्तोदातत्वम्, तेन स्वाङ्गवाचिनि मुखशब्दे स्वरत्रयं भवति - अनेन पूर्वपदान्तोदातत्वम्, मुखं स्वाङ्गम् इत्येतत्, उभाभ्यां मुक्ते पूर्वपदप्रकृतिभावेन गतिरनन्तरः इत्याद्यौदातत्वं च । न चेदिति । स्वाङ्वा चीति सम्बध्यते, यदि मुखशब्दः स्वाङ्गवाची न भवतीत्येर्थः ।  प्रसेचकशब्दः कुदुतरपदप्रकृतिस्वरेण मध्योदातः, शुष्कशब्दः शुष्कधुष्टौ इत्याद्यौदातः ॥</p></div>