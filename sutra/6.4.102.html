<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.101.html">
            <button class="muted-button">Prev 6.4.101</button>
        </a>
        <a href="6.4.103.html">
            <button class="muted-button">Next 6.4.103</button>
        </a>
        </nav><h2>Kashika</h2>
<hr />
<p>index: 6.4.102
sutra: श्रुशृणुपॄकृवृभ्यश्छन्दसि</p>
<hr />
<p>श्रु शृणु पृ̄ कृ वृ इत्येतेभ्य उत्तरस्य हेः धिरादेशो हवति छन्दसि विषये। श्रुधी हवमिन्द्र। शृणुधी गिरः। पूर्धि। उरु णस्कृधि। अपा वृधि। शृणुधि इत्यत्र धिभावविधानसामार्थ्यादुतश्च प्रत्ययातिति हेर्लुक् न भवति। अन्येषामपि दृश्यते इति दीर्घत्वम्। अतोऽन्यत्र व्यत्ययो बहुलम् इति शप्, तस्य बहुलं छन्दसि इति लुक्।</p>
<h2>Siddhanta Kaumudi</h2>
<hr />
<p>index: 6.4.102
sutra: श्रुशृणुपॄकृवृभ्यश्छन्दसि</p>
<hr />
<p>श्रुधी हवम् (श्रु॒धी हव॑म्) । शृणुधी गिरः (शृणुधी॒ गिरः॑) । रायस्पूर्धि (रा॒यस्पू॑र्धि) । उरुणस्कृधि (उ॒रुण॑स्कृधि) । </p>
<h2>Padamanjari</h2>
<hr />
<p>index: 6.4.102
sutra: श्रुशृणुपॄकृवृभ्यश्छन्दसि</p>
<hr />
<p>उरुकृदुरुणस्कृधीति । नश्च धातुस्थोरुषुभ्यः इति णत्वम्, कः करत् इति विसर्जनीयस्य सत्वम् ।  अन्यषामपि दृश्यत इति । दीर्घत्वमिति । न केवलं शृणुधी गिर इत्यत्र, श्रुधी हवम्, अपावृधीत्यत्राप्यनेनैव दीर्घत्वम् । अतोऽन्यत्रेति । शृणुधीत्यतोऽन्यषु सर्वोदाहरणेषु ॥</p></div>