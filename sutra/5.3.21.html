<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.20.html"><button class="muted-button">Prev 5.3.20</button></a>
        <a href="5.3.22.html"><button class="muted-button">Next 5.3.22</button></a>
        </nav><h2>Sandhi Samaasa Split</h2>
<hr />
<p>index: 5.3.21
sutra: अनद्यतने र्हिलन्यतरस्याम्</p>
<hr />
<p>किम्-सर्वनाम-बहुभ्यः अद्व्यादिभ्यः अनद्यतने काले अन्यतरस्याम् र्हिल्</p>
<h2>Neelesh Sanskrit Brief</h2>
<hr />
<p>index: 5.3.21
sutra: अनद्यतने र्हिलन्यतरस्याम्</p>
<hr />
<p>सर्वादिगणे विद्यमानेभ्यः 'सर्व' इत्यस्मात् आरभ्य 'एक' इति यावद्भ्यः शब्देभ्यः, 'बहु' शब्दात् तथा च 'किम्' शब्दात्  सप्तम्यन्तात् अनद्यतने काले अभिधेये स्वार्थे 'र्हिल्' प्रत्ययः विकल्पेन  भवति । </p>
<h2>Neelesh Sanskrit Detailed</h2>
<hr />
<p>index: 5.3.21
sutra: अनद्यतने र्हिलन्यतरस्याम्</p>
<hr />
<p>अनेन सूत्रेण 'र्हिल्' इति विभक्तिसंज्ञकः प्रत्ययः पाठ्यते । अस्मिन् प्रत्यये लकारः इत्संज्ञकः अस्ति, अतः 'र्हि' इत्येव प्रयोगे दृश्यते । </p>
<p><b>किंसर्वनामबहुभ्योऽद्व्यादिभ्यः</b> <a href="5.3.2.html">5.3.2</a> इत्यनेन भिन्नेभ्यः शब्देभ्यः विभक्तिसंज्ञकाः तद्धितप्रत्ययाः उच्यन्ते । एतेषाम् शब्दानाम् सप्तम्यन्तरूपात् <b>सप्तम्यास्त्रल्</b> <a href="5.3.10.html">5.3.10</a> इत्यनेन 'त्रल्' इति प्रत्ययः उक्तः अस्ति । यत्र अयम् सप्तम्यन्तशब्दः 'कालस्य' विशेषणरूपेण प्रयुज्यते, तत्र 'सर्व', 'एक', 'अन्य', 'किम्', 'यद', 'तद्' - एतेभ्यः षड्भ्यः शब्देभ्यः <b>सर्वैकान्यकिंयत्तदः काले दा</b> <a href="5.3.15.html">5.3.15</a> इत्यनेन 'दा' इति प्रत्ययः भवति, अन्येभ्यः च शब्देभ्यः 'त्रल्' इत्येव प्रत्ययः क्रियते ।  परन्तु यत्र अयम् सप्तम्यन्तशब्दः 'अनद्यतनकालस्य' (= Time that does not belong to today) विशेषणरूपेण प्रयुज्यते, तत्र एतयोः प्रत्यययोः वैकल्पिक-अपवादरूपेण 'र्हिल्' इति प्रत्ययः वर्तमानसूत्रेण उच्यते । यथा -</p>
<ol>
<li>कस्मिन् काले </li>
</ol>
<p>= कस्मिन् + र्हिल्</p>
<p>→ किम् + र्हि [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा, <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्ययस्य लुक्]</p>
<p>→ क + र्हि [<b>किमः कः</b> <a href="7.2.103.html">7.2.103</a> इति 'क' आदेशः]</p>
<p>→ कर्हि</p>
<p>'कस्मिन् काले' इत्यस्मिन्नेव अर्थे 'कर्हि' इति शब्दः प्रयुज्यते । पक्षे 'दा' प्रत्ययं कृत्वा 'कदा' इत्यपि रूपं सिद्ध्यति ।</p>
<ol>
<li>यस्मिन् काले</li>
</ol>
<p>= यस्मिन् + र्हि   </p>
<p>= यद् + र्हि  [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा, <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्ययस्य लुक्]</p>
<p>→ य + र्हि [<b>त्यदादीनामः</b> <a href="7.2.102.html">7.2.102</a> इति दकारस्य अकारादेशः। <b>अतो गुणे</b> <a href="6.1.97.html">6.1.97</a> इति पररूपम् ] </p>
<p>→ यर्हि</p>
<p>एवमेव 'तर्हि', 'एतर्हि', 'अन्यर्हि' एते शब्दाः अपि सिद्ध्यन्ति । </p>
<p>स्मर्तव्यम् -</p>
<ol>
<li>
<p>अनेन सूत्रेण निर्मिताः शब्दाः 'अनद्यतन काले' इत्यस्मिन् सन्दर्भे एव विधीयन्ते ।</p>
</li>
<li>
<p>अनेन सूत्रेण उक्तः 'र्हिल्' प्रत्ययः विकल्पेनैव भवति । अतः पक्षे <b>सर्वैकान्यकिंयत्तदः काले दा</b> <a href="5.3.15.html">5.3.15</a> इत्यनेन 'दा' प्रत्ययः उत  <b>सप्तम्यास्त्रल्</b> <a href="5.3.10.html">5.3.10</a> इत्यनेन 'त्रल्' - एताभ्याम् यथायोग्यं प्रत्ययः अपि भवितुमर्हति ।  </p>
</li>
<li>
<p>'इदम्' शब्दात् तु <b>इदमो र्हिल्</b> <a href="5.3.16.html">5.3.16</a> इत्यनेन सर्वेषु कालेषु अभिधेयेषु 'र्हिल्' प्रत्ययः विधीयते ।                                              </p>
</li>
</ol>
<h2>Kashika</h2>
<hr />
<p>index: 5.3.21
sutra: अनद्यतने र्हिलन्यतरस्याम्</p>
<hr />
<p>छन्दसि इति न स्वर्यते। सामान्येन विधानम्। किंसर्वनामबहुभ्यः सप्तम्यन्तेभ्यः अनद्यतने कालविशेषे वर्तमानेभ्यः र्हिल् प्रत्ययो भवत्यन्तरस्याम्। कर्हि, कदा। यर्हि, यदा। तर्हि, तदा।</p>
<h2>Siddhanta Kaumudi</h2>
<hr />
<p>index: 5.3.21
sutra: अनद्यतने र्हिलन्यतरस्याम्</p>
<hr />
<p>कर्हि । कदा । यर्हि । यदा । तर्हि । तदा । एतस्मिन्काले एतर्हि ॥</p>
<h2>Laghu Siddhanta Kaumudi</h2>
<hr />
<p>index: 5.3.21
sutra: अनद्यतने र्हिलन्यतरस्याम्</p>
<hr />
<p>कर्हि, कदा। यर्हि, यदा। तर्हि, तदा॥ <b>एतदोऽन्</b> &lt;{LSK1196}&gt; इत्यत्र 'एतद्' इति योगविभागः । एत इत् एतौ स्तौ रेफादौ थादौ च प्राग्दिशीये। एतस्मिन् काले एतर्हि॥</p>
<h2>Balamanorama</h2>
<hr />
<p>index: 5.3.21
sutra: अनद्यतने र्हिलन्यतरस्याम्</p>
<hr />
<p><b>अनद्यतने र्हिलन्यतरस्याम्</b> - अनद्यतने र्हिल् । अनद्यतनकालवृत्तिभ्यः किमादिभ्यः सप्तम्यन्तेभ्यः र्हिल्प्रत्ययो वा स्यादित्यर्थः । पक्षे दाप्रत्ययः । एतर्हीति । एतच्छब्दात् र्हिल् । 'एतद' इति योगविभागाद्रेफादौ एतादेशः । </p>
<h2>Padamanjari</h2>
<hr />
<p>index: 5.3.21
sutra: अनद्यतने र्हिलन्यतरस्याम्</p>
<hr />
<p>अहन्यभिधेय इति। सप्तम्यन्तस्याहन्शब्दस्यार्थ इत्यर्थः। तद्दर्शयति - समानेऽह्नि सद्य इति। एवं संवत्सरेऽभिधेय इत्यादिष्वपि द्रष्टव्यम् । उभयोरह्नोरुभयेद्यौरिति पाठः। प्रायेण तु उभयस्मिन्नहनीति पठ।ल्ते, तत्रोभे अहनी अवयवौ यस्य समुदायस्य तदहर्द्वयमुभयमहरित्युक्तम् ॥</p></div>