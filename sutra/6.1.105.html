<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.104.html">
            <button class="muted-button">Prev 6.1.104</button>
        </a>
        <a href="6.1.106.html">
            <button class="muted-button">Next 6.1.106</button>
        </a>
        </nav><h2>Kashika</h2>
<hr />
<p>index: 6.1.105
sutra: दीर्घाज्जसि च</p>
<hr />
<p>दीर्घात् जसि इचि च परतः पूर्वसवर्णदीर्घः न भवति। कुमार्यौ। कुमार्यः। ब्रह्मबन्ध्वौ। ब्रह्मबन्ध्वः।</p>
<h2>Siddhanta Kaumudi</h2>
<hr />
<p>index: 6.1.105
sutra: दीर्घाज्जसि च</p>
<hr />
<p>दीर्घाज्जसि इचि च परे प्रथमयोः पूर्वसवर्णदीर्घो न स्यात् । वृद्धिः । विश्वपौ । सवर्णदीर्घः । विश्वपाः । यद्यपीह औङि नादिची &lt;{SK165}&gt;त्येव सिद्धं जसि तु सत्यपि पूर्वसवर्णदीर्घे क्षतिर्नास्ति तथापि गौर्यौ गौर्य इत्याद्यर्थं सूत्रमिहापि न्याय्यत्वादुपन्यस्यम् ॥ </p>
<h2>Laghu Siddhanta Kaumudi</h2>
<hr />
<p>index: 6.1.105
sutra: दीर्घाज्जसि च</p>
<hr />
<p>दीर्घाज्जसि इचि च परे पूर्वसवर्णदीर्घो न स्यात् । विश्वपौ । विश्वपाः । हे विश्वपाः । विश्वपाम् । विश्वपौ ॥</p>
<h2>Balamanorama</h2>
<hr />
<p>index: 6.1.105
sutra: दीर्घाज्जसि च</p>
<hr />
<p><em>दीर्घाज्जसि च</em> - दीर्घाज्जसि च । 'प्रथमयोः' इत्यतः 'पूर्वसवर्ण' इतिनादिची॑त्यतोने॑तिइची॑ति चानुवर्तते । तदाह दीर्घादित्यादिना । नन्विदं सूत्रं व्यर्थं,नादिची॑त्येव सिद्धेरिति शङ्कते-यद्यपीहेति । ननु जसि विआपा-असिति स्थिते पूर्वसवर्णदीर्घनिषेधार्थमिदं सूत्रमावश्यकं, तत्रनादिची॑त्यस्याऽप्रवृत्तेरित्यत आह-जसि त्विति । माऽस्तु पूर्वसवर्णदीर्घनिषेधः । पूर्वसवर्णदीर्घे सत्यपि जसि 'विआपाः' इति सिध्यति । तन्निषेधे सत्यपि 'अकः सवर्णे दीर्घः' इति कृते ।ञपि 'विआपाः' इत्येवं रूपं सिध्यति । अतः किं तन्निषेधेनेत्यर्थः । परिहरति — तथापीति । इत्यादीति । आदिना लक्ष्म्यावित्यादिसङ्ग्रहः । तत्रनादिची॑त्यस्याऽप्रसक्त्या तन्निषेध आवश्यक इति भावः । ननु दीर्घाज्जसि चे॑ति सूत्रं यदि 'गोर्यौ' इत्याद्यर्थमेव, तर्हि ईदन्ताधिकारे गौरीशब्दनिरूपणावसर एव तदुपन्यासो युक्तं इत्यत आह-इहापीति । विआपावित्यत्रनादिची॑त्यस्यदीर्घाज्जसि चे॑त्यस्य च प्राप्तौ परत्वेनदीर्घाज्जसि चे॑त्यस्यैवोपन्यासौचित्यादित्यर्थः ।अमि पूर्वः॑ । विआपाम् । </p></div>