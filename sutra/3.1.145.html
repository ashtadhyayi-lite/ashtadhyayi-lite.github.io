<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.144.html"><button class="muted-button">Prev 3.1.144</button></a>
        <a href="3.1.146.html"><button class="muted-button">Next 3.1.146</button></a>
        </nav><h2>Kashika</h2>
<hr />
<p>index: 3.1.145
sutra: शिल्पिनि ष्वुन्</p>
<hr />
<p>धातोः ष्वुन् प्रत्ययो भवति शिल्पिनि कर्तरि। नृतिखनिरञ्जिभ्यः परिगणनं कर्तव्यम्। नर्तकः। खनकः। रजकः। नर्तकी। खनकी। रजकी। रञ्जेरनुनासिकलोपश्च।</p>
<h2>Siddhanta Kaumudi</h2>
<hr />
<p>index: 3.1.145
sutra: शिल्पिनि ष्वुन्</p>
<hr />
<p>क्रियाकौशलं शिल्पं तद्वति ष्वुन् स्यात् ।&lt;!नृतिखनिरञ्जिभ्य एव !&gt; (वार्तिकम्) ॥ नर्तकः । नर्तकी । खनकः । खनकी ।&lt;!असि अकेऽने च रञ्जेर्नलोपो वाच्यः !&gt; (वार्तिकम्) ॥ रजकः । रजकी । भाष्यमते तु नृतिखनिभ्यामेव ष्वुन् । रञ्जेस्तु क्वुन्शिल्पिसंज्ञयोः &lt;{उ190}&gt; इति क्वुन् । टाप् । रजिका । पुंयोगे तु रजकी ॥</p>
<h2>Balamanorama</h2>
<hr />
<p>index: 3.1.145
sutra: शिल्पिनि ष्वुन्</p>
<hr />
<p><b>शिल्पिनि ष्वुन्</b> - शिल्पिनि ष्वुन् । नृतिखनिरञ्जिभ्य एवेति । वार्तिकमिदम् । नर्तकीति । षित्त्वान्ङीषिति भावः ।दंशसञ्जस्वञ्जां शपी॑ति सूत्रेरजकरजनरजः सूपसङ्ख्यान॑मिति वार्तिकम् । तदर्थतः सङ्गृह्णाति —  असि अके अने चेति । रजक इति । रञ्जेः शिल्पिनि ष्वुनि अकादेशे नलोपः । रजकीति । षित्त्वान्ङीष् ।नृतिखनिरञ्जिभ्य एवे॑ति परिगणनात्वेञ् तन्तुसन्ताने ॑ इत्यस्मात् कृतात्त्वात्श्याद्व्यधे॑ति णप्रत्यये आतो युकिवाय॑इति सिध्यति । भाष्यमते तु नृतिखनिभ्यामेवेति । इदं चदंशसञ्जस्वञ्जां शपीटति सूत्रे भाष्ये स्पष्टम् । ननु भाष्यमते क्वुनिरजकी॑ति कथमित्यत आह —  पुंयोगे तु रजकीति । </p>
<h2>Padamanjari</h2>
<hr />
<p>index: 3.1.145
sutra: शिल्पिनि ष्वुन्</p>
<hr />
<p>शिल्पिनि ष्वुन्॥ पूर्वेण साहचर्यात् सिल्पिनीत्यपि प्रत्ययार्थस्य विशेषणम्, नोपपदमित्याह - शिल्पिनि कर्तरीति। क्रियासु कौशलं शिल्पं तद्यस्यास्तीति सिल्पो।  नृतिखनीत्यादि। एतद्वचनमेव; तेनाह्वाता, आह्वायक इत्यादौ न भवति। रञ्जेनुनासिकलोपश्चेति। एततु ज्ञापकात्सिद्धम्, यदयम्'जनीजृष्क्नुसुरञ्जो' मन्ताश्चऽ इति मित्संज्ञां शास्ति, तज्ज्ञापयति - रञ्जेरकित्वेऽप्यनुनासिकलोपो भवतौति॥</p></div>