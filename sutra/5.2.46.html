<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.2.45.html"><button class="muted-button">Prev 5.2.45</button></a>
        <a href="5.2.47.html"><button class="muted-button">Next 5.2.47</button></a>
        </nav><h2>Sandhi Samaasa Split</h2>
<hr />
<p>index: 5.2.46
sutra: शदन्तविंशतेश्च</p>
<hr />
<p>'तद् अस्मिन् अधिकम् इति' (इति) शदन्त-विंशतेः डः </p>
<h2>Neelesh Sanskrit Brief</h2>
<hr />
<p>index: 5.2.46
sutra: शदन्तविंशतेश्च</p>
<hr />
<p>'अस्मिन्' इत्यस्मिन् अर्थे 'अधिकम्' इति वक्तव्ये 'शत्' यस्य अन्ते अस्ति तादृशात् शब्दात्, तथा च 'विंशति' शब्दात् प्रथमासमर्थात् ड-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.2.46
sutra: शदन्तविंशतेश्च</p>
<hr />
<p>सूत्रार्थम् सम्यक् ज्ञातुमादौ केचन बिन्दवः ज्ञेयाः - </p>
<ol>
<li>
<p>'शदन्त' इत्युक्ते सः शब्दः यस्य अन्ते 'शत्' इति विद्यते । यथा - त्रिंशत्, चत्वारिंशत्, एकत्रिंशत्, द्विचत्वारिंशत् - एतादृशाः शब्दाः अनेन पदेन गृह्यन्ते । </p>
</li>
<li>
<p>अस्मिन् सूत्रे 'अधिकमस्मिन्' इति अर्थः उक्तः अस्ति । एतस्य स्पष्टीकरणार्थम् वार्त्तिककारः एकम् वार्त्तिकम् पाठयति - &lt;!शतसहस्रयोरेवेष्यते!&gt; । इत्युक्ते, 'तत् अधिकमस्मिन् शते' ( A certain number more than hundred) तथा 'तत् अधिकमस्मिन् सहस्रे' (A certain number more than thousand) इत्येतयोः एव अर्थयोः अस्य सूत्रस्य प्रयोगः भवति ।</p>
</li>
<li>
<p>अस्मिन् सूत्रे 'ड' इति प्रत्ययः उच्यते । अस्मिन् प्रत्यये 'ड्' इत्यस्य <b>चुटू</b> <a href="1.3.7.html">1.3.7</a> इत्यनेन इत्संज्ञा भवति, तस्य <b>तस्य लोपः</b> <a href="1.3.9.html">1.3.9</a> इत्यनेन च लोपः भवति । प्रत्ययस्य डित्वात् <b>टेः</b> <a href="6.4.143.html">6.4.143</a> इत्यनेन अङ्गस्य टिलोपः अपि विधीयते । </p>
</li>
</ol>
<p>इदानीम् कानिचन उदाहरणानि पश्यामः -  </p>
<ol>
<li>त्रिंशत् अधिकाः अस्मिन् शते </li>
</ol>
<p>= त्रिंशत् + ड</p>
<p>→ त्रिंश् + अ [<b>टेः</b> <a href="6.4.143.html">6.4.143</a> इति टिलोपः]</p>
<p>→ त्रिंश</p>
<p>यथा - 'त्रिंशम् शतम्' । This is thirty more than hundred -  इत्यर्थः ।</p>
<ol>
<li>द्विचत्वारिंशत् अधिकाः अस्मिन् सहस्रे  </li>
</ol>
<p>= द्विचत्वारिंशत्  + ड</p>
<p>→ द्विचत्वारिंश् + अ [<b>टेः</b> <a href="6.4.143.html">6.4.143</a> इति टिलोपः]</p>
<p>→ द्विचत्वारिंश</p>
<p>यथा - द्विचत्वारिंशम् सहस्रम् । This is forty-two more than thousand - इत्यर्थः । </p>
<ol>
<li>विंशतिः अधिकाः अस्मिन्  सहस्रे</li>
</ol>
<p>= विंशति + ड</p>
<p>→ विंश + अ [<b>ति विंशतेर्डिति</b> <a href="6.4.142.html">6.4.142</a> इति 'ति' इत्यस्य लोपः]</p>
<p>→ विंश [<b>अतो गुणे</b> <a href="6.1.197.html">6.1.197</a> इति पररूपम्]</p>
<p>यथा - विंशम् सहस्रम् । </p>
<p>अत्र द्वे वार्त्तिके ज्ञातव्ये - </p>
<ol>
<li>
<p>&lt;!सङ्ख्याग्रहणम् च कर्तव्यम्!&gt; । इत्युक्ते, 'शदन्त' इत्यनेन केवलम् सङ्ख्यावाचिशब्दानां एव ग्रहणं भवति, अन्येषाम् न ।  यथा - 'गोत्रिंशत् अधिका अस्मिन् शते' इत्यत्र वर्तमानसूत्रम् न प्रयुज्यते, यतः अत्र 'गोत्रिंशत्' इति समस्तपदम् सङ्ख्यासंज्ञकम् नास्ति ।    </p>
</li>
<li>
<p>&lt;!विंशतेश्चान्तग्रहणम् कर्तव्यम् !&gt; । इत्युक्ते, 'विंशति' शब्दस्य विषये 'तदन्तविधिः' स्वीकर्तव्यः, अत्रापि च सङ्ख्यावाचिशब्दानाम् एव ग्रहणम् कर्तव्यम्, अन्येषाम् न । यथा -</p>
</li>
</ol>
<p>[अ] पञ्चविंशतिः अधिकाः अस्मिन् शते  = पञ्चविंशम् शतम् ।</p>
<p>[आ] गोविंशतिः अधिकाः अस्मिन् सहस्रे' - इत्यत्र प्रत्ययः न विधीयते ।</p>
<p>अस्य सूत्रस्य विषये केचन बिन्दवः स्मर्तव्याः  - </p>
<ol>
<li>अस्य सूत्रस्य प्रयोगः 'शतम्' / 'सहस्रम्' एतयोः विषये एव भवति । यथा - 'एकविंशतिः अधिका अस्मिन् त्रिंशति' इत्यत्र इदम् सूत्रम् न प्रयुज्यते । </li>
</ol>
<p>2.अस्य सूत्रस्य प्रयोगस्य विषये एकम् वार्त्तिकम् ज्ञातव्यम् - &lt;!प्रकृतिप्रत्ययार्थयोः समानजातीयत्वे एवेष्यते!&gt;  । इत्युक्ते, यत्र 'शदन्त / विंशत्यन्त' शब्दः तथा च 'शतम् / सहस्रम्' शब्दः समानवस्तुनोः निर्देशं कुरुतः, तत्रैव अस्य सूत्रस्य प्रसक्तिः विद्यते, अन्यथा न । This sutra is applicable when the 'hundred / thousands' reference the same type of entity as the दशान्त represents. </p>
<p>यथा - 'एकत्रिंशत् कार्षापणाः (coins) अधिकम् एतेषु शतेषु कार्षापणेषु' इत्यत्र 'एकत्रिंशम् कार्षापणशतम्' इति प्रयोगः भवति, परन्तु 'एकत्रिंशत् कार्षापणाः अधिकाः एतेषु शतेषु माषेषु (grains)' इत्यत्र वर्तमानसूत्रस्य प्रयोगः न भवति । </p>
<ol>
<li>अस्मिन् सूत्रे 'इति' अयम्  शब्दः अनुवृत्त्या स्वीक्रियते । अस्य प्रयोजनम् 'विवक्षा' इति अस्ति एतत् व्याख्यानानि स्पष्टीकुर्वन्ति । अत्र 'विवक्षा' इत्यनेन 'शत' तथा 'सहस्र' एतयोः निर्देशः भवति । इत्युक्ते, केवलम् 'शत' तथा 'सहस्र' एतयोः विषये एव वर्तमानसूत्रस्य प्रसक्तिः भवेत् - इति स्पष्टीकर्तुमेव अत्र 'इति' शब्दः उक्तः अस्ति ।                        </li>
</ol>
<h2>Kashika</h2>
<hr />
<p>index: 5.2.46
sutra: शदन्तविंशतेश्च</p>
<hr />
<p>तदस्मिन्नधिकम् इत्यनुवर्तते, डः इति च। शदन्तात् प्रातिपदिकात् विंशतेश्च डः प्रत्ययो भवति तदस्मिन्नधिकम् इत्येतस्मिन् विषये। त्रिंशदधिका अस्मिञ् छते त्रिंशं शतम्। शद्ग्रहणेऽन्तग्रहणं प्रत्ययग्रहणे यस्मात् स तदादेरधिकार्थम्। एकत्रिंश शतम्। एकचत्वारिंशं शतम्। सङ्ख्याग्रहणं च कर्तव्यम्। इह मा भूत्, गोत्रिंशदधिका अस्मिन् गोशते इति। विंशतेश्च। विशं शतम्। तदन्तादपि इति वक्तव्यम्। एकविंशं शतम्। सङ्ख्याग्रहणं च कर्तव्यम्। इह मा भूत्, गोविंशतिरधिकाऽस्मिन् गोशते इति।</p>
<h2>Siddhanta Kaumudi</h2>
<hr />
<p>index: 5.2.46
sutra: शदन्तविंशतेश्च</p>
<hr />
<p>डः स्यादुक्तेऽर्थे । त्रिंशदधिका अस्मिन् त्रिंशं शतम् । विंशम् ॥</p>
<h2>Balamanorama</h2>
<hr />
<p>index: 5.2.46
sutra: शदन्तविंशतेश्च</p>
<hr />
<p><b>शदन्तविंशतेश्च</b> - शदन्तविंशतेश्च । शेषपूरणेन सूत्रं व्याचष्टे — डः स्यादुक्तेऽर्थेइति । दशान्तत्वाऽभावात्पूर्वेणाऽप्राप्तिः । तिंरशं शतमिति । हे सतिटि॑रिति टिलोपः । विंशमिति । विंशतिरिस्मिन्नधिका इति विग्रहः ।ति विंशते॑रिति तिशब्दस्य लोपः । अन्तग्रहणादेकतिंरशं शतमिति सिद्धम् । अन्यथा प्रत्ययग्रहणपरिभाषया तदादिनियमः स्यात् ।विंशतावप्यन्तग्रहण॑मिति वार्तिकादेकविंशं शतमित्यादि सिद्धम् । </p></div>