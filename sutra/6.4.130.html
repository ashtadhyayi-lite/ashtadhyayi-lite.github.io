<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.129.html"><button class="muted-button">Prev 6.4.129</button></a>
        <a href="6.4.131.html"><button class="muted-button">Next 6.4.131</button></a>
        </nav><h2 class="title">पादः पत्</h2><p class="sname"><font color=blue>6-4-130 पादः पत्</font> <font color="DeepPink"> असिद्धवत् अत्र आभात्</font> <font color="ForestGreen">भस्य</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.4.130
sutra: पादः पत्</p>
<hr />
<p>पादः भस्य अङ्गस्य पत् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.4.130
sutra: पादः पत्</p>
<hr />
<p>भसंज्ञकस्य पाद्-शब्दस्य अङ्गस्य पद्-इत्यादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.4.130
sutra: पादः पत्</p>
<hr />
<p>The भसंज्ञक अङ्ग of the word पाद् gets पद् as आदेश.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.4.130
sutra: पादः पत्</p>
<hr />
<p>द्विपदः पश्य। द्विपदा कृतम्। भस्य इति किम्? द्विपादौ। द्विपादः। <b>पादः पत्</b> <a href="6.4.130.html">6.4.130</a>। पादः इति पादशब्दो लुप्ताकारो गृह्यते। तदन्तस्य अङ्गस्य भस्य पतित्ययमादेशो भवति। स च निर्दिश्यमानस्यादेशा भवन्तीति पाच्छब्दस्य एव भवति, न तदन्तस्य सर्वस्य। द्विपदः पश्य। द्विपदा। द्विपदे। द्विपदिकां ददाति। त्रिपदिकां ददाति। वैयाघ्रपद्यः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.4.130
sutra: पादः पत्</p>
<hr />
<p>पाच्छब्दान्तं यदङ्गं भं तदवयवस्य पाच्छब्दस्य पदादेशः स्यात् । सुपदः । सुपदा । सुपद्भ्यामित्यादि ॥ अग्निं मन्थतीत्यग्निमत् । अग्निमद् । अग्निमथौ । अग्निमथः । अग्निमद्भ्यामित्यादि । ऋत्विग् &lt;{SK373}&gt; इत्यादिसूत्रेणाञ्चेः सुप्युपपदे क्विन् ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.4.130
sutra: पादः पत्</p>
<hr />
<p>पाच्छब्दान्तं यदङ्गं भं तदवयवस्य पाच्छब्दस्य पदादेशः॥ सुपदः। सुपदा। सुपाद्भ्याम्॥ अग्निमत्, अग्निमद्। अग्निमथौ। अग्निमथः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.4.130
sutra: पादः पत्</p>
<hr />
<p>भसंज्ञकस्य 'पाद्' इत्यस्य पद् इति आदेशः भवति ।</p>
<p>यथा - 'सुपाद्' शब्दस्य तृतीयैकवचनस्य रूपम् =  सुपाद् + टा → सुपद् + टा → सुपदा ।</p>
<p>अत्र केचन विशेषाः ज्ञेयाः -</p>
<ol>
<li>काशिकाकारः अस्य सूत्रस्य व्याख्याने वदति - 'अत्र पादशब्दः लुप्त-अकारः गृह्यते' । इत्युक्ते, वस्तुतः 'पाद्' इति शब्दः संस्कृतभाषायाम् नैव विद्यते । 'पाद' उत 'पद्' एतौ एव साधुशब्दौ । परन्तु कुत्रचित् 'पाद' इति अदन्तशब्दस्य अकारस्य लोपं कृत्वा 'पाद्' इति शब्दः सिद्ध्यति । तादृशस्य 'पाद्' शब्दस्य अत्र ग्रहणम् इष्यते - इति । यथा, 'शौभनौ पादौ यस्य सः' इत्यस्मिन् अर्थे बहुव्रीहिसमासे कृते 'सु + पाद' इति स्थिते अग्रे  <b>पादस्य लोपोऽहस्त्यादिभ्यः</b> <a href="5.4.138.html">5.4.138</a> इत्यनेन अकारलोपं कृत्वा 'सुपाद्' इति शब्दः सिद्ध्यति । अस्य भसंज्ञायां सत्याम् 'पाद्' इत्यस्य 'पद्' आदेशः भवेत् इति वर्तमानसूत्रेण स्पष्टीक्रियते ।</li>
</ol>
<p>एवमेव, 'द्वौ द्वौ पादौ' इत्यत्रापि <b>पादशतस्य संख्यादेर्वीप्सायां वुन् लोपश्च</b> <a href="5.4.1.html">5.4.1</a> इत्यनेन तत्पुरुषसमासं अकारलोपं च कृत्वा  'द्विपाद्' इति प्राप्ते 'वुन्' प्रत्यये परे तस्य भसंज्ञा भवति, अतः वर्तमानसूत्रेण 'पाद् ' शब्दस्य 'पद्' आदेशं कृत्वा 'द्विपदिका' इति शब्दः सिद्ध्यति । अस्य सम्पूर्णा प्रकिया <b>पादशतस्य संख्यादेर्वीप्सायां वुन् लोपश्च</b> <a href="5.4.1.html">5.4.1</a>  इत्यत्र निर्दिष्टा अस्ति ।</p>
<ol>
<li>
<p>'सुपाद् + टा' इति स्थिते वस्तुतः <b>येन विधिस्तदन्तस्य</b> <a href="1.1.72.html">1.1.72</a> इत्यनेन सुपाद्-शब्दस्य सम्पूर्णस्य 'पद्' आदेशः भवेत् । परन्तु अस्मिन् विषये एका परिभाषा पाठ्यते - &lt;ऽनिर्दिश्यमानस्य आदेशाः भवन्तिऽ&gt; । अनया परिभाषया यत्र कस्यचन पदार्थस्य विशिष्टरूपेण निर्देशं कृत्वा आदेशविधानं कृतमस्ति, तत्र तस्मात् शब्दादेव प्रत्ययः विधीयते, तदन्तात् न । अतः 'सुपाद् + टा' इत्यत्र केवलम् 'पाद्' शब्दस्यैव 'पद्' आदेशः भवति, न हि 'सुपाद्' शब्दस्य ।</p>
</li>
<li>
<p>सूत्रेऽस्मिन् यद्यपि 'पत्' इत्युच्यते तथापि आदेशः 'पद्' अयमेव विधीयते ति । पद्-इत्यस्य दकारस्य <b>वाऽवसाने</b><a href="8.4.56.html">8.4.56</a> इत्यनेन चर्त्वम् कृत्वा सूत्रे 'पत्' इति निर्देशः कृतः अस्ति ।</p>
</li>
</ol>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.4.130
sutra: पादः पत्</p>
<hr />
<p>पादिति पादशब्दो लुप्ताकारो गृह्यत इति । पादयतेः क्विबन्तस्याप्यत्र ग्रहणमिति येन विधिस्तदन्तस्य इत्यत्र भाष्यकारेणोक्तम् । तस्मादपिशब्दाध्याहारेणायं ग्रन्थो योज्यः । लुप्ताकारः पादशब्दोऽपि गृह्यते, पादयतिः क्विबन्तोऽपि । अङ्गाधिकारे तस्य च तदुतरपदस्य चेति वक्तव्यातदन्तस्याङ्गस्येत्यत्रापि तस्य चाङ्गस्येति द्रष्टव्यम् । तदन्ते तु वक्तव्यमस्तीति तसेयैव प्राधान्येनोपन्यासः, तद्दर्शयति - स चेति । यद्यपि पाच्छब्देन तदन्तः समुदायः प्रत्याय्यते, तथापि विशेषणत्वेन यो निर्द्दिश्यते तत्रापि यतः षष्ठी श्रूयते तस्यैवादेशः, न प्रतीयमानस्य समुदायस्येत्यर्थः । द्विपद इति । द्वौ पादावस्येति बहुव्रीहिः, संख्यासुपूर्वस्य इत्यन्तलोपः । द्विपदिकामिति । पादशतस्य संख्यादेः इति वुन्, लोपश्च । व्याघ्रपाच्छब्दो गर्गादिः ॥</p></div>