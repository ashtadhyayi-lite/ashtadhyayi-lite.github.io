<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.63.html"><button class="muted-button">Prev 6.1.63</button></a>
        <a href="6.1.65.html"><button class="muted-button">Next 6.1.65</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p>उपदेशे धात्वादेः षः सः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p>औपदेशिकावस्थायाम् धातोः आदौ स्थितस्य षकारस्य सकारादेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p>A षकार present at the beginning of औपदेशिक  form of a धातु is converted to सकार.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p>यदि  औपदेशिक-अवस्थायाम् धातोः आदौ षकारः अस्ति, तर्हि तस्य नित्यम् सकारादेशः भवति । यथा -  </p>
<p>षचँ (समवाये) → सच् ।  ष्टगेँ (संवरणे) → स्तग् । षै (क्षये) → सै । षेवृँ (सेवने) → सेव् ।  </p>
<p>अयं विधिः प्रक्रियायाः प्रारम्भे एव भवति । अस्मै किमपि निमित्तम् न आवश्यकम्  ।</p>
<p>अत्र बिन्दुत्रयम् ज्ञातव्यम् - </p>
<p>1) यदि धातोः आदिस्थात् षकारात् परः अव्यवहितः टवर्णस्य वर्णः अस्ति, तर्हि तस्य यथासंख्यः तवर्गीयवर्णः भवति । यथा - </p>
<p>ष्टुञ् (स्तुतौ) → स्तु । ष्ठा (गतिनिवृत्तौ) → स्था । ष्णु (प्रस्रवणे) → स्नु ।</p>
<p>2) यदि धातोः आदिस्थात् षकारात् परः  अव्यहितः णकारः अस्ति, नो चेत्  अट्/कु/पु/आङ्/नुम्-एतेषाम् व्यवाये णकारः अस्ति, तर्हि तस्य णकारस्य नित्यम्   नकारादेशः भवति । यथा -</p>
<p>षणँ (सम्भक्तौ) → सन् । षणुँ (दान) - सन् ।  </p>
<p>3) यदि धातोः आदौ कश्चन इत्संज्ञकः वर्णः / वर्णसमुहः अस्ति, तर्हि तस्मात् परस्य षकारस्यापि अनेन सूत्रेण सकारादेशः भवति । यथा -</p>
<p>ञिष्वप् (शये) → स्वप् । ञिष्विदाँ (अव्यक्ते शब्दे) → स्विद् ।            </p>
<p>एते धातवः, येषामादौ षकारः अस्ति, ते सर्वे 'षोपदेशाः धातवः' नाम्ना ज्ञायन्ते । धातुपाठे उपस्थितानाम् सर्वेषाम् षोपदेश-धातूनाम् विषये अस्य प्रसक्तिः अस्ति - केवलं धातुद्वयं वर्जयित्वा । तदर्थम् एकम् वार्त्तिकमुच्यते -  &lt;!सुब्धातु-ष्ठिवु-ष्वष्कतीनां सत्वप्रतिषेधो वक्तव्यः!&gt;  । इत्युक्ते, सुब्धातोः विषये, ष्ठिव्-धातोः विषये तथा ष्वष्क्-धातोः विषये अनेन सूत्रेण षत्वं न विधीयते । क्रमेण पश्यामः - </p>
<ol>
<li>
<p>सुब्धातुः  / नामधातुः - ये धातवाः प्रातिपदिकेभ्यः सनादि-प्रत्ययानां प्रयोगेन सिद्ध्यन्ति, ते धातवः नामधातवः / सुब्धातवः नाम्ना ज्ञायन्ते । एतेषां विषये अस्य सूत्रस्य प्रसक्तिः नास्ति । यथा - 'षण्मुखः इव आचरति' अस्मिन् अर्थे <b>कर्तुः क्यङ् सलोपश्च</b> <a href="3.1.11.html">3.1.11</a> इत्यनेन क्यङ्-प्रत्ययं कृत्वा 'षण्मुखाय' इति धातुः सिद्ध्यति । अत्र षकारस्य सकारादेशः न भवति ।</p>
</li>
<li>
<p>ष्ठिवुँ (निरसने) इति भ्वादिगणस्य धातुः । अस्य धातोः षकारस्य सकारादेशः न भवति । अतः अस्य रूपाणि 'ष्ठीवति / अष्ठीवत् / ष्ठीवतु' एतादृशानि भवन्ति । दिवादिगणे अपि 'ष्ठिवुँ' (निरसने) इति कश्चन अन्यः धातुः अस्ति, तस्यापि षकारस्य सकारादेशः न भवति ।        </p>
</li>
<li>
<p>ष्वष्कँ (गतौ) इति भ्वादिगणस्य धातुः । अस्य  षकारस्य अपि सकारादेशः न भवति । अतः अस्य रूपाणि 'ष्वष्कते / अष्वष्कत / ष्वष्कताम्' एतादृशानि भवन्ति ।</p>
</li>
</ol>
<p>प्रश्नः -  'षकारस्य सकारादेशः भवति' इति तु सूत्रे स्पष्टरूपेण उक्तमस्ति । परन्तु  टवर्गीयवर्णस्य तवर्गीयवर्णे परिवर्तनं किमर्थं भवति? तथा च, णकारस्य नकारादेशः अपि किमर्थम् करणीयः?     </p>
<p>उत्तरम् - यत्र यत्र षकारात् परः टवर्गीयवर्णः दृश्यते, तत्र तत्र मूलरूपेण तवर्गीयवर्णः एव अस्ति, केवलं षकारस्य उपस्थितौ ष्टुत्वं कृत्वा तस्य टवर्गादेशः कृतः अस्ति । तथैव,  यत्र यत्र षकारात् परः अट्/कु/पु/आङ्/नुम्-एतेषाम्  व्यवायेऽपि णकार दृश्यते, तत्र तत्र मूलरूपेण सः नकारः एव अस्ति, केवलं षकारस्य उपस्थितौ णत्वं कृतमस्ति । (एतत् धातूनां रूपाणि दृष्ट्वा ज्ञायते ।) । अतः यदा षकारस्य निवृत्तिः भवति, तदा &lt;ऽनिमित्तापाये नैमित्तिकस्यापि अपायःऽ&gt; अनया परिभाषया षकारस्य कारणात् यत् ष्टुत्वम् / णत्वम्  कृतम्, तस्यापि निवृत्तिः क्रियते । अस्यैव अभिधानम् 'ष्टुत्वनिवृत्तिः' / 'णत्वनिवृत्तिः'  इति ।</p>
<p>प्रश्नः - यदि धातोः आदौ स्थितस्य  षकारस्य सकारादेशः नित्यं भवति, तर्हि औपदेशिक-अवस्थायाम् धातौ षकारविधानम् किमर्थम् कृतमस्ति?</p>
<p>उत्तरम् - धातुपाठे कानिचन कार्याणि तेषां धातूनाम् विषये एव उक्तानि सन्ति येषां औपदेशिक-अवस्थायाम् षकारः दत्तः अस्ति । यथा - <b>आदेशप्रत्यययोः</b> <a href="8.3.59.html">8.3.59</a> अनेन सूत्रेण यः सकारः 'आदेशरूपेण' निर्मितः अस्ति, तस्यैव षकारादेशः उच्यते । अतः अस्य सूत्रस्य प्रयोगेण केवलं षोपदेश-धातूनामेव सकारस्य षत्वं भवितुमर्हति, अन्येषां धातूनाम् न । यथा, 'सिव्' धातोः लिट्-लकारस्य रूपम् 'सिषेव' इति भवति ।  अत्र सकारस्य षकारादेशः भवति यतः धातोः औपदेशिकस्वरूपम् 'षिव्' इति अस्ति, अतः अयं सकारः षकारात् आदेशरूपेण निर्मितः अस्ति । परन्तु 'स्रिव्' धातोः लिट्लकारस्य प्रथमपुरुषैकवचनस्य रूपम् 'सिस्रेव' इति भवति । अत्र सकारस्य षकारः न भवति यतः  औपदेशिकस्वरूपे ('स्रिव्') इत्यत्र  मूलरूपेण षकारः न विद्यते ।       </p>
<h2 id="kashika">Kashika</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p>धातोरादेः षकारस्य स्थाने सकारादेशो भवति। षह सहते। षिच सिञ्चति। धातुग्रहणं किम्? सोडश। षोडन्। षण्डः। षडिकः। आदेः इति किम्? कषति। लषति। कृषति। <b>आदेश प्रत्यययोः</b> <a href="8.3.59.html">8.3.59</a> इत्यत्र षत्वव्यवस्थार्थम् षादयो धातवः केचिदुपदिष्टाः। के पुनस् ते? ये तथा पठ्यन्ते। अथवा लक्षणं क्रियते, अज्दन्त्यपराः सादयः षोपदेशाः स्मिस्विदिस्वदिस्वञ्जिस्वपितयश्च, सृपिसृजिस्तृस्त्यासेक्षृवर्जम्। सुब्धातुष्ठिवुष्वष्कतीनां सत्वप्रतिषेधो वक्तव्यः। षोडीयति। षण्डीयति। ष्ठीवति। ष्वष्कते। ष्ठिवु इत्यस्य द्वितीयस्थकारष्ठकारश्च इष्यते। तेन तेष्ठीव्यते, टेष्ठीव्यते इति च अभ्यासरूपं द्विधा भवति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p>धातोरादेः षस्य सः स्यात् । सात्पदाद्योः &lt;{SK2123}&gt; इति षत्वनिषेधः । अनुस्वदते । सस्वदे । स्वर्दते । सस्वर्दे ।{$ {!20 उर्द!} माने क्रीडायां च$} ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p>स्नुक्, स्नुग्, स्नुट्, स्नुड्। एवं स्निक्, स्निग्, स्निट्, स्निड्॥ विश्ववाट्, विश्ववाड्। विश्ववाहौ। विश्ववाहः। विश्ववाहम्। विश्ववाहौ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p><b>धात्वादेः षः सः</b> - दात्वादेः । 'ष' इति षष्ठन्तं । तदाह — धातोरादेः षस्य सः स्यादिति । षकारस्य सः स्यादित्यर्थ- । धातुग्रहणं किम्  । षट् । अत्र धात्वादित्वाऽभावान्न सकारः । आदिग्रहणं किम्  । लषति । न चैवमपि षकारीत्यतीत्यादौ सुब्धात्वादेरपि षस्य सकारः स्यादिति वाच्यम्,आदेच उपदेशेऽशिती॑त्यत उपदेश इत्यनुवृत्तेः । एवं च षडित्यादावप्युदेशग्रहणानुवृत्त्यैव व्यावृत्तिसिद्धेर्धातुग्रहणं भाष्ये प्रत्याख्यातम् । ननु धातुपाठे स्वद स्वर्देत्येवं सकार एव उपदिश्यताम् । एवं च 'धात्वादेः षः सः' इत्यपि मास्त्विति चेन्मैवं, ण्यन्ताल्लुङि असिष्वददित्यत्र षकारश्रवणार्थकत्वात् । धातुपाठे सकारस्यैवोपदेशे तु असिष्वददित्यत्र सकारस्य आदेशसकारत्वाऽभावेन षत्वाऽसंभवात् । नन्वेवं सति अनुस्वदत इत्यत्रादेशसकारत्वात्त्वापत्तिरित्यत आह —  सात्पदाद्योरिति । सस्वद इति । लिटि द्वित्वे संयुक्तहल्मध्यस्थत्वादेत्वाभ्यासलोपौ नेति भावः । उर्देति । चकारादास्वादनेऽपीति केचित् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.64
sutra: धात्वादेः षः सः</p>
<hr />
<p>सिञ्चतीति।'से मुचादीनाम्'  इति नुम्। षोडन्निति। षड् दन्ता यस्येति बहुव्रीहौ'वयसि दन्तस्य दतृ' 'ष, उत्वं दतृदशधासु'  इति षष उत्वमुतरपदादेष्टुअत्वं च, ठुगिदचाम्ऽ इति नुम्, हल्ङ्यादिसयोगाचन्तलोगौ। क्वचितु षोड इति पठ।ल्ते, ततु ,षोडन्तमाचष्ट इति णिचि कृते टिलोपे पचाद्यचि रूपम्। षटशब्दोऽवल्युत्पन्नं प्रातिपदिकम्। अनुकम्पितः षडङ्गुलिः षडिकः,'बह्वचो मनुष्यनाम्नष्ठज्वा' ,'ठाजादावूर्ध्वम्'  इत्यङ्गलिशब्दस्य लोपः। लषतीति। षकारोपदेशस्तु प्रनिलषतीत्यादौ'शेषे विभाषा' खकादावषान्त उपदेशेऽ इति नेर्णत्वप्रतिषेधार्थं स्यात्, लेषतुः लेषुरित्यत्र ठादेशप्रत्यययोःऽ इति षत्वार्थम्। क्वचितु कषतीत्यपि पठ।ल्ते; तदयुक्तम्; षकारोपदेशसामर्थ्यादेवात्र न भविष्यति; प्रनिकषतीत्यत्रापि कखादावित्येव णत्वप्रतिषेधः सिद्धः; आदेशादित्वाभ}यासलोपौ च न स्तः - चकषतुः, चकषुः।  किमर्थं पुनः षादयो धातव उपदिष्टा;, न सादय एवोपदिश्येरन्, एवं ह्यएतत्सूत्रं न कर्तव्यं भवति? तत्राह -आदोशप्रत्यययोरित्यादि। व्यवस्थानियमः - आदेशप्रत्यययोरिति सहादीनामेव षत्वं यथा स्यात्, सृपिसृजीप्रभृतीनां मा भूदित्येवमर्थं षादयः केचिदुपदिष्टाः; अन्यथा सहादीनां षत्वार्थं यत्नान्तरमास्थेयम्, तच्च गुरु भवतीति भावः। के पुनस्त इति। पाठे भ्रंशसम्भवात्प्रशनः। ये तथा पठ।ल्न्त इति। अप्रमादेन पठितव्यमित्यर्थः। अथ वा लक्षणं क्रियत इति। मन्दधियोऽनुग्रहीतुमिति भावः। अज्दन्त्यपराः सादय इति। अज्दन्त्यौ परौ येषां तेऽज्दन्त्यपराः, परशब्दोऽवयववाची। तच्चाज्दन्त्ययोः परत्वमवयवान्तरापेक्षं विज्ञायमानं सन्निधानात्सकारापेक्षं विज्ञायते। स्मिङ्स्विदिति।'ष्मिङीषद्धसने' ,'ञिष्विदा गात्रप्रक्षरणे' 'ष्वन्ज सङ्गे' ,'विष्वप् शये'  -एते स्वरूपेणैव पठ।ल्न्ते। वकारमकारयोरनज्दन्त्यत्वाद्वकारोऽपि केवलदन्तस्थानो न भवति।'स्वद आस्वादने'  इति। स्वदिमपि केचित्पठन्ति। सृपिसृजीत्यादि।'सृप्रृ गतौ' ,'सृज विसर्गे' 'स्तृञ् आच्छादने' ,'सत्यै ष्ट।ल्è शब्दसङ्घातयोः' ,'सेकतिर्गत्यर्थः' ,'सृ गतौ'  - एतान्वर्जयित्वा येऽन्येऽज्दन्त्यपरास्ते षोपदेशाः। सुब्दात्वित्यादि। सुब्धातुः क्यजाद्यन्तः,'ष्टिवु निरसने' ,'ष्वष्कतिर्गत्यर्थः'  अनुदातेत् -एषां सत्वस्य प्रतिषेधो वक्तव्यः। तत्र सुब्दातूनां तावन्न वक्तव्यः, उपदेश इति वर्तते, न च सुब्धातवः क्वचिदुपदिश्यन्ते, एवं च कृत्वा धातुग्रहणं शक्यमकर्तुम्। उपदेशाभावादेव षोडादेर्न भविष्यति, तत् क्रियते धातोरित्यस्य निवृत्तिं सूचयितुम्। तेन'लोपो व्योर्वलि'  इति अविशेषेण भवति, ष्ठीवतिष्वष्कती द्विषकारकौ, तत्र पूर्वस्यास्तु सत्वम्, परेण सन्निपातेन षत्वं भविष्यतीति। यद्येवम्, लिट् ष्वष्कते, षत्वस्यासिद्धत्वाद्'डः सि धुट्'  इति धुट् प्रसज्येत ? एवं तर्हि यकारादी ष्ठिवुष्वष्कती, यकारस्तु'लोपो व्योर्वलि'  इति लुप्यते। ष्ठीवतीति।'ष्ठिवुक्लमुचमां शिति'  इति दीर्घत्वम्। अथास्य द्वितीयो वर्णो यदि ठकारः, तेष्ठीयत इति न सिध्यति; अथ थाकरः, टेष्ठीयत इति न सिद्ध्यति; उभयं चेष्यते, तत्राह -ष्ठीवत इत्यस्येत्यादि। उभयथा ह्याचार्येण शिष्याः पाठिता इति भावः ॥</p></div>