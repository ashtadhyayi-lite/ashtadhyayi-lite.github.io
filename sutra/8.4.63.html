<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.62.html"><button class="muted-button">Prev 8.4.62</button></a>
        <a href="8.4.64.html"><button class="muted-button">Next 8.4.64</button></a>
        </nav><h2 class="title">शश्छोऽटि</h2><p class="sname"><font color=blue>8-4-63 शः छः अटि</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <font color="Red">ययि परसवर्णः</font> <font color="Maroon">झयः</font> <font color="Brown">अन्यतरस्याम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p>पदान्तात् झयः शः छः वा अटि </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p>झय्-वर्णात् परस्य शकारस्य अट्-वर्णे परे विकल्पेन छकारादेशः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p>A  शकार sandwiched between a झय् letter on the left and an अट् letter on the right is optionally converted to a छकार.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p>झयः इति वर्तते, अन्यतरस्याम् इति च । झय उत्तरस्य शकारस्य अटि परतः छकरादेशो भवति अन्यतरस्याम् । वाक् छेते, वाक् शेते । अग्निचिच् छेते, अग्निचित् शेते । सोमसुच् छेते, सोमसुत् शेते । श्वलिट् छेते, श्वलिट् शेते । त्रिष्टुप् छेते, त्रिष्टुप् शेते । छत्वममि इति वक्तव्यम् । किं प्रयोजनम् ? तच्छ्लोकेन, तच्छ्मश्रुणा इत्येवमर्थम् ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p>पदान्तात् झयः परस्य शस्य छो वा स्यादटि । दस्य श्चुत्वेन जकारे कृते ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p>झयः परस्य शस्य छो वाऽटि। तद् शिव इत्यत्र दस्य श्चुत्वेन जकारे कृते खरि चेति जकारस्य चकारः। तच्छिवः, तच्शिवः। <b>छत्वममीति वाच्यम्</b> (वार्त्तिकम्) । तच्छ्लोकेन॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p><pt></p>
<p><b>झय्</b> =  वर्गप्रथमाः, वर्गद्वितीयाः, वर्गतृतीयाः, वर्गचतुर्थाः ।</p>
<p><b> अट् </b> = सर्वे स्वराः, हकारः, यकारः, वकारः, रेफः  ।</p>
<p></pt></p>
<p>झय्-वर्णात् परस्य शकारस्य अट्-वर्णे परे विकल्पेन छकारादेशः भवति — इति अस्य सूत्रस्य आशयः। वस्तुतस्तु, भाषायाम् अपदान्त-झय्-वर्णात् परः शकारः नैव सम्भवति । अपि च,  पदान्तात् झय्-वर्णात् अग्रे शकारः विद्यते चेत् पदान्त-झय्-वर्णस्य आदौ <b>खरि च</b> <a href="8.4.55.html">8.4.55</a> इत्यनेन चर्त्वं भवति । इत्युक्ते, प्रकृतसूत्रस्य प्रयोगः केवलम् पदान्त-चर्-वर्णात् परस्य सकारस्य विषये एव सम्भवति । क्रमेण उदाहरणानि एतानि —</p>
<p><hl>1. पदान्त-ककारात् परस्य शकारस्य अट्-वर्णे परे विकल्पेन छकारादेशः</hl></p>
<p><pr></p>
<p>वाचः शुद्धिः [<b>षष्ठी</b> <a href="2.2.8.html">2.2.8</a> इति षष्ठीतत्पुरुषः]</p>
<p>→ वाच् + शुद्धि [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ वाक् + शुद्धि [_चोः कुः&gt; <a href="8.2.30.html">8.2.30</a> इति कुत्वम्]</p>
<p>→ वाग् + शुद्धि [<b>झलां जशोऽन्ते</b> <a href="8.2.39.html">8.2.39</a> इति जश्त्वम् ]</p>
<p>→ वाक् + शुद्धि [<b>खरि च</b> <a href="8.4.55.html">8.4.55</a> इति चर्त्वम्]</p>
<p>→ वाक्छुद्धि [<b>शश्छोऽटि</b> <a href="8.4.63.html">8.4.63</a> इति तकारात् परस्य शकारस्य अट्-वर्णे परे (उकारे परे) छकारादेशः]</p>
<p><br/></p>
<p>पक्षे छकारादेशं विना <qt>वाक्शुद्धि</qt> इत्यपि रूपं सिद्ध्यति । </p>
<p></pr></p>
<p><hl>2. पदान्त-चकारात् परस्य शकारस्य अट्-वर्णे परे विकल्पेन छकारादेशः</hl></p>
<p>पदान्त-चकारस्य नित्यम् <b>चोः कुः</b> <a href="8.2.30.html">8.2.30</a> इत्यनेन कुत्वं भवति, अतः पदान्तचकारात् परः शकारः नैव विधीयते ।</p>
<p><hl>3. पदान्त-टकारात् परस्य शकारस्य अट्-वर्णे परे विकल्पेन विकल्पेन छकारादेशः</hl></p>
<p><pr></p>
<p>मधुलिह् + सुँ + शेते </p>
<p>→ मधुलिह् + स् + शेते [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ मधुलिह् + शेते [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति अपृक्त-सुँ-प्रत्ययस्य लोपः]</p>
<p>→ मधुलिढ् + शेते [<b>हो ढः</b> <a href="8.2.31.html">8.2.31</a> इति हकारस्य ढकारः]</p>
<p>→ मधुलिड् + शेते [<b>झलां जशोऽन्ते</b> <a href="8.2.39.html">8.2.39</a> इति जश्त्वे डकारः]</p>
<p>→ मधुलिट् + शेते [<b>खरि च</b> <a href="8.4.55.html">8.4.55</a> इति चर्त्वे टकारः]</p>
<p>→ मधुलिट्छेते [<b>शश्छोऽटि</b> <a href="8.4.63.html">8.4.63</a> इति टकारात् परस्य शकारस्य अट्-वर्णे परे (एकारे परे) विकल्पेन छकारादेशः]</p>
<p><br/></p>
<p>पक्षे छकारादेशं विना <qt>मधुलिट्शेते</qt> इत्यपि रूपं सिद्ध्यति । </p>
<p></pr></p>
<p><hl>4. पदान्त-तकारात् परस्य शकारस्य अट्-वर्णे परे विकल्पेन छकारादेशः</hl></p>
<p><pr></p>
<p>सुहृदः श्रद्धा [<b>षष्ठी</b> <a href="2.2.8.html">2.2.8</a> इति षष्ठीतत्पुरुषः]</p>
<p>→ सुहृद् + श्रद्धा [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ सुहृत् + श्रद्धा [<b>खरि च</b> <a href="8.4.55.html">8.4.55</a> इति चर्त्वे तकारः]</p>
<p>→ सुहृत्छ्रद्धा  [<b>शश्छोऽटि</b> <a href="8.4.63.html">8.4.63</a> इति तकारात् परस्य शकारस्य अट्-वर्णे परे (रेफे परे) विकल्पेन छकारादेशः]</p>
<p><br/></p>
<p>पक्षे छकारादेशं विना <qt>सुहृत्श्रद्धा</qt> इत्यपि रूपं सिद्ध्यति । </p>
<p></pr></p>
<p><hl>5. पदान्त-पकारात् परस्य शकारस्य अट्-वर्णे परे विकल्पेन छकारादेशः</hl></p>
<p>अनु-उपसर्गपूर्वकात् सृप्-धातोः क्विप्-प्रत्यये कृते <qt>अनुसृप्</qt> (glider) इति शब्दः सिद्ध्यति । अस्मात अनन्तरम् <qt>श्येन</qt>-शब्दः विद्यते चेत् शकारस्य प्रकृतसूत्रेण विकल्पेन छकारादेशः विधीयते —</p>
<p><pr></p>
<p>अनुसृप् + सुँ + श्येनः </p>
<p>→ अनुसृप् + स् + श्येनः [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अनुसृप् + श्येनः  [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति अपृक्त-सुँ-प्रत्ययस्य लोपः]</p>
<p>→ अनुसृब् + श्येनः [<b>झलां जशोऽन्ते</b> <a href="8.2.39.html">8.2.39</a> इति जश्त्वम्]</p>
<p>→ अनुसृप् + श्येनः [<b>खरि च</b> <a href="8.4.55.html">8.4.55</a> इति चर्त्वम् ]</p>
<p>→ अनुसृप्छ्येनः  [<b>शश्छोऽटि</b> <a href="8.4.63.html">8.4.63</a> इति तकारात् परस्य शकारस्य अट्-वर्णे परे (यकारे परे) विकल्पेन छकारादेशः]</p>
<p><br/></p>
<p>पक्षे छकारादेशं विना <qt>अनुसृप्श्येनः</qt> इत्यपि रूपं सिद्ध्यति । </p>
<p></pr></p>
<p><title>वार्त्तिकम् — &lt;!छत्वम् अमीति वाच्यम्!&gt; </title></p>
<p>प्रकृतसूत्रेण उक्तः छकारादेशः केवलम् अट्-वर्णे परे एव भवति इति न, अपि तु <b>अम्-वर्णे परे अपि भवति</b> इति अस्य वार्त्तिकस्य आशयः ।</p>
<p><pt></p>
<p><b> अम् </b> = सर्वे स्वराः, हकारः, यकारः, वकारः, रेफः, <b>लकारः, वर्गपञ्चमाः</b> । </p>
<p></pt></p>
<p>इत्युक्ते, यत्र शकारात् परः लकारः, वर्गपञ्चमः वर्णः वा विद्यते, तत्र अपि प्रकृतसूत्रेण शकारस्य विकल्पेन छकारादेशः भवति । द्वे उदाहरणे एतादृशे —</p>
<p><hl>1. शकारात् लकारे परे शकारस्य  विकल्पेन छकारादेशः —</hl>   </p>
<p><pr></p>
<p>अनुष्टुभ् + सुँ + श्लोकः </p>
<p>→ अनुष्टुभ् + स् + श्लोकः [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अनुष्टुभ् + श्लोकः [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति अपृक्त-सुँ-प्रत्ययस्य लोपः]</p>
<p>→ अनुष्टुब् + श्लोकः [<b>झलां जशोऽन्ते</b> <a href="8.2.39.html">8.2.39</a> इति भकारस्य जश्त्वे बकारः]</p>
<p>→ अनुष्टुप् + श्लोकः [<b>खरि च</b> <a href="8.4.55.html">8.4.55</a> इति चर्त्वे पकारः]</p>
<p>→ अनुष्टुप्छ्लोकः   [&lt;! छत्वम् अमि इति वाच्यम् !&gt; इति वार्त्तिकेन पकारात् परस्य शकारस्य अम्-वर्णे परे (लकारे परे) विकल्पेन छकारादेशः]</p>
<p><br/></p>
<p>पक्षे छकारादेशं विना <qt>अनुष्टुप्श्लोकः</qt> इत्यपि रूपं सिद्ध्यति । </p>
<p></pr></p>
<p><hl>2. शकारात् मकारे परे शकारस्य  विकल्पेन छकारादेशः —</hl>   </p>
<p><pr></p>
<p>सुहृदः श्मश्रुः [<b>षष्ठी</b> <a href="2.2.8.html">2.2.8</a> इति षष्ठीतत्पुरुषः]</p>
<p>→ सुहृद् श्मश्रुः [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ सुहृत् श्मश्रुः [<b>खरि च</b> <a href="8.4.55.html">8.4.55</a> इति चर्त्वम् ]</p>
<p>→ सुहृत्छ्मश्रुः   [&lt;! छत्वम् अमि इति वाच्यम् !&gt; इति वार्त्तिकेन पकारात् परस्य शकारस्य अम्-वर्णे परे (मकारे परे) विकल्पेन छकारादेशः]</p>
<p><br/></p>
<p>पक्षे छकारादेशं विना <qt>सुहृत्श्मश्रुः</qt> इत्यपि रूपं सिद्ध्यति । </p>
<p></pr></p>
<p><title><b>शि तुक्</b> <a href="8.3.31.html">8.3.31</a> सूत्रात् अनन्तरम् प्रकृतसूत्रस्य प्रयोगः</title></p>
<p><b>शि तुक्</b> <a href="8.3.31.html">8.3.31</a> इति सूत्रेण पदान्तनकारस्य शकारे परे तुगागमः विधीयते । अयम् तुगागमः पदान्तनकारस्यैव अवयवरूपेण स्वीक्रियते, अतश्च स्वयम् अपि पदान्तत्वं प्राप्नोति । अस्मात् पदान्त-तकारस्य परस्य शकारस्य अग्रे प्रकृतसूत्रेण छत्वम् अवश्यम् सम्भवति —</p>
<p><pr></p>
<p>भवान् शेते</p>
<p>→ भवान् तुक् शेते [<b>शि तुक्</b> <a href="8.3.30.html">8.3.30</a> इत्यनेन पदान्तनकारस्य पाक्षिकः तुगागमः । <b>आद्यन्तौ टकितौ</b> <a href="1.1.46.html">1.1.46</a> इति अयम् अन्त्यावयवरूपेण विधीयते ।]</p>
<p>→ भवान् त् शेते [ककारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । तकारोत्तरः उकारः उच्चारणार्थः, अतः सोऽपि लुप्यते ]</p>
<p>→ भवान् च् शेते [<b>स्तोः श्चुना श्चुः</b> <a href="8.4.40.html">8.4.40</a> इति तकारस्य शकारे परे श्चुत्वे चकारः]</p>
<p>→ भवाञ् च् शेते [<b>स्तोः श्चुना श्चुः</b> <a href="8.4.40.html">8.4.40</a> इति नकारस्य चकारे परे श्चुत्वे ञकारः]</p>
<p>→ भवाञ् च् शेते /  भवाञ् च् छेते [<b><b>शश्छोऽटि</b> <a href="8.4.63.html">8.4.63</a> इति शकारस्य विकल्पेन छकारः</b>]</p>
<p>→ भवाञ्च्शेते / भवाञ्च्छेते / भवाञ्छेते [छत्वपक्षे <b>झरो झरि सवर्णे</b> <a href="8.4.65.html">8.4.65</a> इति चकारस्य लोपः]</p>
<p><br></p>
<p><b>शि तुक्</b> <a href="8.3.30.html">8.3.30</a>  इत्यनेन उक्तः तुगागमः विकल्पेनैव भवति, अतः पक्षे तुगागमं विना <qt>भवान् शेते</qt> अस्यां स्थितौ <b>स्तोः श्चुना श्चुः</b> <a href="8.4.40.html">8.4.40</a> इति श्चुत्वे <qt>भवाञ्शेते</qt> इति अपि रूपं सम्भवति ।  </p>
<p></pr></p>
<p><title>पदान्त-झय्-वर्णस्य विषये एव प्रकृतसूत्रं प्रवर्तते — इति कौमुदी </title></p>
<p>प्रकृतसूत्रस्य व्याख्याने कौमुदीकारः <hl>पदान्तात्</hl> इति पदम् विशिष्टरूपेण अनुवर्तयति । इत्युक्ते, अपदान्त-झय्-वर्णात् परस्य शकारस्य प्रकृतसूत्रेण छत्वं न भवति — इति अत्र कौमुदीकारस्य आशयः अस्ति । वस्तुतस्तु, लौकिकसंस्कृते अपदान्त-झय्-वर्णात् परः शकारः नैव दृश्यते । परन्तु वेदेषु कुत्रचित् अपदान्त-झय्-वर्णात् परः शकारः अवश्यं प्रयुक्तः वर्तते; तत्र प्रकृतसूत्रस्य प्रयोगः न स्यात् — इति हेतुना कौमुदीकारेण अत्र <qt>पदान्तात्</qt> इति शब्दः विशेषरूपेण स्वीकृतः वर्तते । यथा, ऋग्वेदे 4.50.3 इत्यत्र <hl>मध्व॑: श्चोतन्त्य॒भितो॑ विर॒प्शम्</hl> इति कश्चन प्रयोगः विद्यते । एवमेव यजुर्वेदे 1.28 इत्यत्र <hl>पुरा क्रुरस्य विसृपो विरप्शिन्</hl> इति  अन्यः प्रयोगः विद्यते । अत्र विद्यमानौ <qt>विरप्श</qt> तथा <qt> विरप्शिन्</qt> इति शब्दौ <qt>वि + रेप् + श</qt>  इति उणादिसंज्ञकं श-प्रत्ययं कृत्वा एकारस्य अकारादेशे कृते सिद्ध्यतः । अस्या प्रक्रियायाम् पकारात् परस्य शकारस्य विकल्पेन छकारादेशः मा भूत् — इति स्पष्टीकर्तुम् कौमुदीकारेण अस्मिन् सूत्रे पदान्तग्रहणं कृतम् अस्ति । </p>
<p>अपि च, <b>शि तुक्</b> <a href="8.3.31.html">8.3.31</a> इत्यस्मिन् सूत्रे <b>तुक्</b> इति कित्-आगमविधानम् अपि अस्य ज्ञापकम् अस्ति । यदि  <b>शि तुक्</b> <a href="8.3.31.html">8.3.31</a> इत्यत्र स्थाने <b>शि तुट्</b> इति टित्-आगमः विधीयेत, तर्हि अपि <qt>न् + त् + श्</qt> इत्येव स्थितिः सम्भवेत् । परन्तु तत्र तकारः शकारस्य अवयवरूपेण विधीयेत, न हि नकारस्य अवयवरूपेण । अस्यां स्थितौ तकारः पदान्तत्वं न हि प्राप्नुयात् । एतादृशं भवेत् चेत् <b>शश्छोऽटि</b> <a href="8.4.63.html">8.4.63</a> इति सूत्रेण <b>पदान्त</b>-झय्-वर्णस्य अनुपस्थितौ शकारस्य इष्टः छकारादेशः अपि नैव सम्भवेत् — इति दृष्ट्वा पाणिनिना  <b>शि तुक्</b> <a href="8.3.31.html">8.3.31</a> इत्यत्र <b>कित्-आगमः</b> पाठितः अस्ति । अतश्च <b>शि तुक्</b> <a href="8.3.31.html">8.3.31</a> इत्यत्र विद्यमानम् कित्-आगमविधानम् एव अत्र प्रकृतसूत्रे पदान्तग्रहणस्य ज्ञापकरूपेण स्वीक्रियते ।</p>
<p>वस्तुतस्तु, विशिष्टेषु वैदिकप्रयोगेषु शकारस्य छत्वादेशस्य अप्राप्तिः प्रकृतसूत्रे अनुवृत्तिरूपेण विद्यमाने <qt>अन्यतरस्याम्</qt> इति शब्देन अपि सम्भवति, अतः अत्र पदान्तग्रहणस्य नैव किञ्चन विशिष्टम् प्रयोजनम् वर्तते इति अपि वक्तुम् शक्यमेव ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p><b>शश्छोऽटि</b> - शश्छोऽटि । 'झय' इति पञ्चम्यन्तमनुवर्तते । 'श' इति षष्ठएकवचनम् । तदाह — झयः परस्येति । 'तद्-शिव' इति स्थिते दकारस्य चुत्वेन जकारे कृते जकारस्य चकार इत्यन्वयः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.4.63
sutra: शश्छोऽटि</p>
<hr />
<p>शश्छाएऽमीतीति । अटीत्यपनीयामीति वक्तव्यमित्यर्थः । तच्छ्लोकेन, तच्छ्मश्रुणेति अत्र लकारमकारपरस्यापि शकारस्य भवति ॥</p></div>