<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.16.html"><button class="muted-button">Prev 1.4.16</button></a>
        <a href="1.4.18.html"><button class="muted-button">Next 1.4.18</button></a>
        </nav><h2>Sandhi Samaasa Split</h2>
<hr />
<p>index: 1.4.17
sutra: स्वादिष्वसर्वनामस्थाने</p>
<hr />
<p>असर्वनामस्थाने सुँ-आदिषु   पदम् </p>
<h2>Neelesh Sanskrit Brief</h2>
<hr />
<p>index: 1.4.17
sutra: स्वादिष्वसर्वनामस्थाने</p>
<hr />
<p>असर्वनामस्थानसंज्ञकः सुँ-आदि-प्रत्ययः यस्मात् भवति तस्य पदसंज्ञा भवति । </p>
<h2>Neelesh English Brief</h2>
<hr />
<p>index: 1.4.17
sutra: स्वादिष्वसर्वनामस्थाने</p>
<hr />
<p>If a प्रत्यय which is not a सर्वनामस्थान and which is specified in the fourth or fifth chapter gets attached to an प्रकृति , the प्रकृति gets the term पद.</p>
<h2>Neelesh Sanskrit Detailed</h2>
<hr />
<p>index: 1.4.17
sutra: स्वादिष्वसर्वनामस्थाने</p>
<hr />
<p>चतुर्थाध्यायस्य प्रथमपादे <b>स्वौजस्...</b> <a href="4.1.2.html">4.1.2</a> अस्मिन् सूत्रे सुँ-प्रत्ययः दत्तः अस्ति । अस्मात् आरभ्य प्रत्ययाधिकारस्य समाप्तिपर्यन्तम् ये केऽपि प्रत्ययाः पाठिताः सन्ति, तेषाम् सर्वेषाम् ग्रहणमस्मिन् सूत्रे 'सुँ-आदि' इत्यनेन कृतमस्ति । एतेषु ये प्रत्ययाः 'सर्वनामस्थान' संज्ञकाः सन्ति, तान् विहाय अन्येषु परेषु प्रकृतेः  वर्तमानसूत्रेण पदसंज्ञा भवति ।</p>
<p>के प्रत्ययाः 'सर्वनामस्थान'-संज्ञकाः? </p>
<ul>
<li>
<p><b>सुडनपुंसकस्य</b> <a href="1.1.43.html">1.1.43</a> इत्यनेन पुंलिङ्गात् स्त्रीलिङ्गात् च शब्दात् विद्यमानाः सुँ/औ/जस्/अम्/औट् -एते पञ्च प्रत्ययाः सर्वनामस्थानसंज्ञां प्राप्नुवन्ति ।                                 </p>
</li>
<li>
<p><b>शि सर्वनामस्थानम्</b> <a href="1.1.42.html">1.1.42</a> इत्यनेन नपुंसकलिङ्गात् विद्यमानौ जस् तथा शस्-प्रत्ययौ सर्वनामस्थानसंज्ञकौ स्तः ।</p>
</li>
</ul>
<p>एतान् विहाय चतुर्थाध्याये पञ्चमाध्याये वा पाठितः अन्यः कोऽपि प्रत्ययः अग्रे अस्ति चेत् प्रकृतेः पदसंज्ञा भवति । </p>
<p>कानिचन उदाहरणानि एतादृशानि - </p>
<ol>
<li>
<p>'राम + भ्याम्' इत्यत्र राम-शब्दस्य पदसंज्ञा भवति, यतः अत्र उपस्थितः भ्याम्-प्रत्ययः चतुर्थाध्याये पाठितः अस्ति, सर्वनामस्थानसंज्ञकः च नास्ति ।</p>
</li>
<li>
<p>'राम + सुँ' इत्यत्र राम-शब्दस्य पदसंज्ञा न भवति, यतः सुँ-प्रत्ययः अत्र सर्वनामस्थानसंज्ञकः अस्ति ।</p>
</li>
<li>
<p>'फल + सुँ' इत्यत्र फल-शब्दस्य पदसंज्ञा भवति, यतः सुँ-प्रत्ययः अत्र सर्वनामस्थानसंज्ञकः नास्ति । (नपुंसकात् परस्य केवलं जस्-शस्-प्रत्यययोः एव सर्वनामस्थानसंज्ञा भवति ।)          </p>
</li>
<li>
<p>'सत्य + णिच्' इत्यत्र सत्य-शब्दस्य पदसंज्ञा नास्ति, यतः णिच्-प्रत्ययः चतुर्थाध्याये पञ्चमाध्याये वा पाठितः नास्ति, तृतीयाध्याये <b>सत्यापपाश...</b> <a href="3.1.25.html">3.1.25</a> इत्यत्र पाठितः अस्ति ।</p>
</li>
</ol>
<p>ज्ञातव्यम् - </p>
<ol>
<li>
<p>वर्तमानसूत्रेण यकारादौ अजादौ वा प्रत्यये परे  पदसंज्ञायाम् प्राप्तायाम् <b>यचि भम्</b> <a href="1.4.18.html">1.4.18</a> इत्यनेन तस्याः निषेधं कृत्वा भसंज्ञा भवति । अतः 'राम + ओस्' एतादृशेषु स्थलेषु राम-शब्दस्य पदसंज्ञा न भवति । </p>
</li>
<li>
<p>अस्मिन् सूत्रे 'अङ्गम्' इति न अनुवर्तते । इत्युक्ते, पदसंज्ञायाः विधानमङ्गसंज्ञायासम्बन्धी नास्ति । यदि तादृशमभविष्यत् तर्हि पदसंज्ञायाः उपस्थितौ एकसंज्ञाधिकारात् अङ्गसंज्ञायाः बाधः अभविष्यत् । </p>
</li>
</ol>
<h2>Siddhanta Kaumudi</h2>
<hr />
<p>index: 1.4.17
sutra: स्वादिष्वसर्वनामस्थाने</p>
<hr />
<p>कप्प्रत्ययवधिषु स्वादिष्वसर्वनामस्थानेषु परतः पूर्वं पदसंज्ञं स्यात् ॥</p>
<h2>Laghu Siddhanta Kaumudi</h2>
<hr />
<p>index: 1.4.17
sutra: स्वादिष्वसर्वनामस्थाने</p>
<hr />
<p>कप्प्रत्ययावधिषु स्वादिष्वसर्वनामस्थानेषु पूर्वं पदं स्यात्॥</p>
<h2>Balamanorama</h2>
<hr />
<p>index: 1.4.17
sutra: स्वादिष्वसर्वनामस्थाने</p>
<hr />
<p><b>स्वादिष्वसर्वनामस्थाने</b> - तदेतदाह — स्वादिपञ्चेति । स्वादिष्वस ।असर्वनामस्थाने॑इति बहुत्वेऽप्येकवचनमार्षम् । कप्प्रत्ययावधिष्विति । पञ्चमाध्यायान्ते विधीयमानकप्प्रत्ययोत्तरावधिकेष्वित्यर्थः । तत्र च व्याख्यानमेव शरणम् । एवं च दत्-असित्यत्र दत्शब्दस्य सुबन्तत्वाऽभावेन पदत्वाऽभावेऽप्यनेन सूत्रेण पदत्वात् 'झलां जशोऽन्ते' इति तकारस्य जश्त्वं स्यादित्याक्षेपः सूचितः । </p>
<h2>Padamanjari</h2>
<hr />
<p>index: 1.4.17
sutra: स्वादिष्वसर्वनामस्थाने</p>
<hr />
<p>स्वादिष्विति सुशब्दादेकवचनादिति। सप्तमीबहुवचनादारभ्य ग्रहणं न भवति; ठसर्वनामस्थानेऽ इति निषेधात्, यदि हि राजश्रित इत्यादौ सर्वनामस्थाने'सुबन्तम्'  इति प्राप्तायाः संज्ञायाः निषेधोऽभीष्टः स्यात्, तत्रैव ठसर्वनामस्थानेऽ इति ब्रूयात्। अथ राजवानित्यादावन्तर्वर्तिनिषेध इति चेद्, न; लुमता लुप्ते प्रत्ययलक्षणाभावात्,'तसौ मत्वर्थे'  इति पदसंज्ञाबाधनाय भसंज्ञाविधानाच्च। आ कप इति। यदि पुनः सप्तमीबहुवचनपर्यन्ता एकविंशतिः प्रत्यया गृह्यएरन्, तदा सुब्ग्रहणमेव कुर्याद्, अनुवर्तयेद्वा; ठसर्वनामस्थानेऽ इत्यनेन सम्बन्धात्सप्तम्या विपरिणामात् सिद्धम्। किमथ पुनरा कपः प्रत्यया गृह्यन्ते, यावता सुबन्तातद्धितोत्पतिः समर्थाधिकारात्, स्वार्थिका अपि सुबन्तादेव'घकालतनेषु'  इति लिङ्गत्, ततश्च राजत्वं राजतेत्यादावन्तर्वर्तिन्या विभक्त्या सुबन्तं पदमित्येव सिद्धम्? सत्यम्; भसंज्ञार्थं त्वा कपः प्रत्यया गृहीताः। राजत्वमित्यादि। सुबन्तत्वेऽपि। परत्वादनेन पदत्वं युक्तमित्येषामुपन्यासः। राजानौ, राजान इति। अत्रापदत्वान्नलोपाभावः, राजेत्यत्र तु प्रत्ययलक्षणेन निषेधो न भवति'न ङसिम्बुद्ध्योः'  इति लिङ्गान्नैतल्लिङ्गमुपपद्यते। हे वर्मन्निति नपुंसके लुमता लुप्ते सर्वनामस्थाने निषेधाभावादस्त्येव पदत्वमिति तत्रार्थवान् प्रतिषेधः। एवं तर्हि नायं प्रसज्यप्रतिषेधः- सर्वनामस्थाने नेति, किं तर्हि? पर्युदासोऽयम्-पदन्यत्सर्वनामस्थानदिति। सर्वनामस्थाने न विधिर्न प्रतिषेधः; यदि केनचित्प्राप्नोति, भवत्येव, पूर्वेण प्राप्नोति, अथ वा-अनन्तरा या प्राप्तिः सा प्रतिषिध्यते । कुतः पुनरेतद्? ठनन्तरस्य विधिर्वा भवति प्रतिषेधो वाऽ। अथ वा-ठ्सर्वनामस्थानेऽ इत्यत्र यचीत्यपकृष्य सम्बध्यते, तेन यजादौ पदसंज्ञा निषिध्यते, न हलादाविति राजेत्याते, स्वादौ, एवं हि ठसर्वनामस्थानेऽ इति न वक्तव्यं भवति? उतरार्थ सुठ।ल्पि नपुंसके भसंज्ञा यथा स्यात्, साम्नी इत्यत्र मा भूद्। भसञ्ज्ञा'विभाषा ङिश्योः'  ईति वचनसामर्थ्यादेवाभस्याप्यल्लोपो भविष्यति। तत्रायमप्यर्थो यस्येत्यादौ'श्यां प्रतिषेधः'  इति न वक्तव्यं भवति; अभत्वादेव सिद्धम्। इह तर्हि सुपदी ब्राह्मणकुले इति पद्भावो न स्यादभत्वात्, इह च सामानि पश्येति भत्वादल्लोपः स्यादिति यथान्यासमेवास्तु॥</p></div>