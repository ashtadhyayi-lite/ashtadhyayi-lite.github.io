<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.2.61.html"><button class="muted-button">Prev 7.2.61</button></a>
        <a href="7.2.63.html"><button class="muted-button">Next 7.2.63</button></a>
        </nav><h2>Kashika</h2>
<hr />
<p>index: 7.2.62
sutra: उपदेशेऽत्वतः</p>
<hr />
<p>उपदेशे यो धातुरकारवान् तासौ नित्यानिट् तस्मात् तासाविव थलि इडागमो न भवति। पक्ता पपक्थ। यष्टा इयष्ठ। श्क्ता शशक्थ। उपदेशे इति किम्? कर्ष्टा चकर्षिथ। अत्वतः इति किम्? भेत्ता विभेदिथ। तपरकरणं किम्? राद्धा रराधिथ। तास्वतित्येव, जिघृक्षति। जग्रहिथ। नित्यमनिटः इत्येव, अङ्क्ता, अञ्जिता आनञ्जिथ।</p>
<h2>Siddhanta Kaumudi</h2>
<hr />
<p>index: 7.2.62
sutra: उपदेशेऽत्वतः</p>
<hr />
<p>उपदेशे अकारवतस्तासौ नित्यानिटः परस्य थल इण्न स्यात् ॥</p>
<h2>Laghu Siddhanta Kaumudi</h2>
<hr />
<p>index: 7.2.62
sutra: उपदेशेऽत्वतः</p>
<hr />
<p>उपदेशेऽकारवतस्तासौ नित्यानिटः परस्य थल इण् न स्यात्॥</p>
<h2>Balamanorama</h2>
<hr />
<p>index: 7.2.62
sutra: उपदेशेऽत्वतः</p>
<hr />
<p><b>उपदेशेऽत्वतः</b> - उपदेशेऽत्वतः । 'अत्वत' इति च्छेदः । अत् = ह्रस्वाकारः, सोऽस्याऽस्तीति अत्वान् । 'तसौ मत्वर्थ' इति भत्वान्न जश्त्वम् । अचेति वर्जं पूर्वसूत्रं, तत्र यदनुवृत्तं तदप्यनुवर्तते । तदाह —  उपदेशेऽकारवत इति ।शक्लृ शशक्थ, 'पच्' पपक्थेत्युदाहरणम् । अत्र क्रादिनियमप्राप्त इण्न भवति । उपदेशे किम्  ।कृष विलेखने॑ । चकर्षिथ । अत्वत इति किम्  । बिभेदिथ । तपरः किम्  । रराधिथ । तासौ किम्  । जग्रहिथजिघृक्षती॑त्यत्रसनि ग्रहगुहोश्चे॑ति सनि नित्यमनिट् , न तु तासौ । नित्येति किम्  ।अञ्ज॑, आनञ्जथ ।ऊदित्त्वात्तासौ वे॑डिति भाष्यम् । चक्रमिथेत्यप्युदाहरणम्, स्नुक्रमो॑रिति नियमेनात्मनेपदे तासावनिट्कत्वेऽपि परस्मैपदे सेट्कत्वात् । </p>
<h2>Padamanjari</h2>
<hr />
<p>index: 7.2.62
sutra: उपदेशेऽत्वतः</p>
<hr />
<p>अनजन्तार्थ आरम्भः । इयष्टेति । लिट।ल्भ्यासस्योभयेषाम् इति अभ्यासस्य सम्प्रसारणम्, व्रश्चादिष्ट्वम्। चक्रर्षिथेति । कृष विलेखने । भवत्ययं गुणे कृते सम्प्रत्यकारवान्, न तूपदेशे । जिग्रहिथेति । सनि ग्रहगुहोश्च इतीट्प्रतिषेधाद्भावत्ययं सनि नित्यानिट्, न तासौ ।  आनञ्चिथेति । अत आदेः तस्मान्नुड्द्विहलः, स्वरत्यादिसूत्रेण तासौ विकल्पितेडयम् ॥</p></div>