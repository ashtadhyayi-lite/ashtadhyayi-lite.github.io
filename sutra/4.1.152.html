<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.151.html">
            <button class="muted-button">Prev 4.1.151</button>
        </a>
        <a href="4.1.153.html">
            <button class="muted-button">Next 4.1.153</button>
        </a>
        </nav><h2>Kashika</h2>
<hr />
<p>index: 4.1.152
sutra: सेनान्तलक्षणकारिभ्यश्च</p>
<hr />
<p>सेनान्तात् प्रातिपदिकात् लक्षणशब्दात् कारिवचनेभ्यश्च अपत्ये ण्यः प्रत्ययो भवति। कारिशब्दः कारूणां तन्तुवायादीनां वाचकः। कारिषेण्यः। हारिषेण्यः। लाक्षण्यः। कारिभ्यः तान्तुवाय्यः। कौम्भकार्यः। नापित्यः।</p>
<h2>Siddhanta Kaumudi</h2>
<hr />
<p>index: 4.1.152
sutra: सेनान्तलक्षणकारिभ्यश्च</p>
<hr />
<p>एभ्यो ण्यः । एति संज्ञायाम्-&lt;{SK1023}&gt; इति सस्य षः । हारिषेण्यः । लाक्षण्यः । कारिः शिल्पी तस्मात्तान्तुवाय्यः । कौम्भकार्यः । नापित्यः ॥</p>
<h2>Balamanorama</h2>
<hr />
<p>index: 4.1.152
sutra: सेनान्तलक्षणकारिभ्यश्च</p>
<hr />
<p><em>सेनान्तलक्षणकारिभ्यश्च</em> - सेनान्त । एभ्य इति । सेनान्तलक्षणकारिभ्य इत्यर्थः । अकुर्वादित्वाद्वचनम् । हारिषेण्य इति । हरिषेणो नाम कश्चित् ।एति संज्ञायां॑मिति षत्वम् । तस्याऽसिद्धत्वात्सेनान्तत्वाण्ण्यः । लाक्षण्य इति । लक्षणमस्यास्तीति लक्षणः । अर्शाअद्यच् । तस्यापत्यमिति विग्रहः । कारिपदं व्याचष्टे — कारिः शिल्पीति । तस्मादिति । कारिविशेषवाचिनो ण्ये सतीत्यर्थः । तान्तुवाय्य इति । तन्तुवायस्यापत्यमिति विग्रहः । कौम्भकार्य इति । कुम्भकारस्यापत्यमिति विग्रहः । नापित्य इति । नापितस्यापत्यमिति विग्रहः ।</p>
<h2>Padamanjari</h2>
<hr />
<p>index: 4.1.152
sutra: सेनान्तलक्षणकारिभ्यश्च</p>
<hr />
<p>लक्षणेति स्वरूपग्रहणमित्याह - लक्षणशब्दादिति । कारीत्यर्थग्रहणमित्याह - कारिवचनेभ्यश्चेति । साधु कुर्वन्तीति कारिणःउशिल्पिनः । नापित्य इति । प्राचां मते ण्य उदाहृतः । उदीचां तु मते परत्वाद् ठुदीचां वृद्धात्ऽ इति फिञेव भवति - नापितायनिरिति ॥</p></div>