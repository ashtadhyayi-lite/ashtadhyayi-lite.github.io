<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.113.html"><button class="muted-button">Prev 5.3.113</button></a>
        <a href="5.3.115.html"><button class="muted-button">Next 5.3.115</button></a>
        </nav><h2>Sandhi Samaasa Split</h2>
<hr />
<p>index: 5.3.114
sutra: आयुधजीविसंघाञ्ञ्यड्वाहीकेष्वब्राह्मणराजन्यात्</p>
<hr />
<p>वाहीकेषु आयुधजीविसङ्घात् अब्राह्मण-राजन्यात् ञ्यट्</p>
<h2>Neelesh Sanskrit Brief</h2>
<hr />
<p>index: 5.3.114
sutra: आयुधजीविसंघाञ्ञ्यड्वाहीकेष्वब्राह्मणराजन्यात्</p>
<hr />
<p>वाहीकेषु आयुधजीविनाम् सङ्घस्य निर्देशकाः ये शब्दाः, तेभ्यः स्वार्थे ञ्यट् प्रत्ययः भवति । परन्तु ब्राह्मणवाचिभ्यः शब्देभ्यः तथा च 'राजन्य' शब्दस्य विषये अस्य सूत्रस्य प्रसक्तिः नास्ति । </p>
<h2>Neelesh Sanskrit Detailed</h2>
<hr />
<p>index: 5.3.114
sutra: आयुधजीविसंघाञ्ञ्यड्वाहीकेष्वब्राह्मणराजन्यात्</p>
<hr />
<p>'वाहीक' इति कस्यचन देशस्य नाम । अस्मिन् देशे ये सङ्घाः आयुधजीविनः सन्ति (इत्युक्ते, ते सङ्घाः येषां जनाः शस्त्राणाम् साहाय्येन मृगयादीनि कार्याणि कृत्वा जीविकामर्जयन्ति - people who earn their living using weapons, E.g. by hunting etc) तेषाम् निर्देशार्थमायुधजीविनां सङ्घवाचिभ्यः शब्देभ्यः (यथा - कुण्डिबृस, क्षुद्रक - आदिभ्यः शब्देभ्यः)  स्वार्थे 'ञ्यट्' प्रत्ययः भवति । कानिचन उदाहरणानि एतानि -</p>
<ol>
<li>
<p>कुण्डिबृसः इत्येव = कुण्डिबृस + ञ्यट् → कौण्डिबृस्यः ।</p>
</li>
<li>
<p>क्षुद्रकः इत्येव = क्षुद्रक + ञ्यट् → क्षौद्रक्यः ।</p>
</li>
<li>
<p>मालवः इत्येव = मालव + ञ्यट् → मालव्यः ।</p>
</li>
</ol>
<p>विशेषः -  <b>समर्थानां प्रथमात् वा</b> <a href="4.1.86.html">4.1.86</a> इत्यस्मात् 'वा' इत्यस्य अधिकारः अत्र प्रचलति, अतः अनेन सूत्रेण उक्तः 'ञ्यट्' प्रत्ययः विकल्पेनैव विधीयते । अतः 'कुण्डिबृसः' इत्यपि साधु रूपम्, 'कौण्डिबृस्यः' इत्यपि च साधु एव । </p>
<p>स्मर्तव्यम् -ञ्यट्-प्रत्ययः टित् अस्ति, अतः तस्मात् स्त्रीत्वे विवक्षिते <b>टिड्ढाणञ्...</b> <a href="4.1.15.html">4.1.15</a> इत्यनेन ङीप्-प्रत्ययः भवति । यथा -                                      </p>
<ol>
<li>कुण्डिबृसः इत्येव परिषद् </li>
</ol>
<p>= कुण्डिबृस + ञ्यट् + ङीप्</p>
<p>→ कौण्डिबृस + य + ई [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ कौण्डिबृस् + य + ई [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ कौण्डिबृस् + य्  + ई [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ कौण्डिबृस् + ई [<b>हलस्तद्धितस्य</b> <a href="6.4.150.html">6.4.150</a> इति यकारलोपः]</p>
<p>→ कौण्डिबृसी । </p>
<p>कुण्डिबृसः सङ्घः इत्यवे कौण्डीबृसी परिषद् ।       </p>
<p>एवमेव - </p>
<ol>
<li>
<p>क्षुद्रकः सङ्घः इत्येव = क्षौद्रकी परिषद् ।</p>
</li>
<li>
<p>मालवः सङ्घः इत्येव = मालवी परिषद् ।</p>
</li>
</ol>
<p>अस्मिन् सूत्रे 'अ-ब्राह्मण-राजन्यात्' इत्यपि निर्देशः कृतः अस्ति । अस्य अर्थः एतादृशः -</p>
<p>अ) ये सङ्घाः ब्राह्मणवाचकाः सन्ति, तेषाम् विषये अयम् 'ञ्यट्' प्रत्ययः न विधीयते । यथा - गोपालकः सङघः इत्येव = गोपालकः । </p>
<p>आ) 'राजन्य' इति वाहिकेषु विद्यमानस्य कस्यचन आयुधजीविनः सङ्घस्य नाम  । अस्मात् शब्दात् अपि अयम् प्रत्ययः न भवति । यथा - राजन्यः सङ्घः  इत्येव = राजन्यः ।                                        </p>
<p>अत्र 'ब्राह्मण' इति शब्दः 'ब्राह्मणवाचकः' इत्यस्मिन् अर्थे स्वीकृतः अस्ति, परन्तु 'राजन्य' अयं शब्दः स्वस्य रूपस्य ग्रहणं करोतीति ज्ञेयम् ।</p>
<p>स्मर्तव्यम् - सूत्रम् दलकृत्य प्रत्येकं पदस्य प्रयोजनम् एतादृशम् - </p>
<p>1) 'वाहीकेषु' इति किमर्थम् ? 'शबर', 'पुलिन्द' एतानि अपि आयुधजीविनां सङ्घानाम् नामानि सन्ति । परन्तु एतानि वाहीकदेशे न विद्यन्ते, अतः एतेषाम् विषये अस्य सूत्रस्य प्रसक्तिः नास्ति ।</p>
<p>2) 'आयुधजीविनः' इति  किमर्थम् ? वाहिकेषु विद्यमानाः ये अन्ये सङ्घाः (=यथा मल्लाः, शयण्डाः) तेषाम् विषये अस्य सूत्रस्य प्रसक्तिः नास्ति ।</p>
<p>3) 'सङ्घ' इति किमर्थम् ? वाहिकेषु विद्यमानाः आयुधजीविनाम् निर्देशकाः परन्तु सङ्घभिन्नाः शब्दाः (यथा - सम्राट्) एतम् प्रत्ययं न प्राप्नुयुः ।</p>
<p>विशेषः - अनेन सूत्रेण उक्तस्य ञ्यट्-प्रत्ययस्य <b>ञ्यादयस्तद्राजाः</b> <a href="5.3.119.html">5.3.119</a> इत्यनेन 'तद्राज' इति संज्ञा भवति ।तद्राजसंज्ञकप्रत्ययानाम् च एकम् वैशिष्ठ्यम् विद्यते - <b>तद्राजस्य बहुषु तेनैवास्त्रियाम्</b> <a href="2.4.62.html">2.4.62</a> इत्यनेन सूत्रेण तद्राजसंज्ञकप्रत्ययान्तशब्दानां बहुवचनरूपे तद्राजप्रत्ययस्य लुक् भवति । यथा , 'कौण्डिबृस्य' शब्दस्य रूपाणि 'कौण्डिबृस्यः कौण्डिबृस्यौ कुण्डिबृसाः' इति भवन्ति । अत्र प्रथमाबहुवचनस्य रूपसिद्धिः एतादृशी जायते -</p>
<p>कुण्डिबृस + ञ्यट् + जस् </p>
<p>→ कुण्डिबृस  + जस् [<b>तद्राजस्य बहुषु तेनैवास्त्रियाम्</b> <a href="2.4.62.html">2.4.62</a> इति ञ्यट्-प्रत्ययस्य लुक्] </p>
<p>→ कुण्डिबृसाः । </p>
<p>एवमेव - 'क्षौद्रक्यः, क्षौद्रक्यौ क्षुद्रकाः' इत्यपि सिद्ध्यति ।</p>
<p>Note - All of the words shown as examples in this description represent names of the Vaahik tribes. </p>
<h2>Kashika</h2>
<hr />
<p>index: 5.3.114
sutra: आयुधजीविसंघाञ्ञ्यड्वाहीकेष्वब्राह्मणराजन्यात्</p>
<hr />
<p>आयुधजीविनां सङ्घः आयुधजीविसङ्घः। स वाहीकैर्विशेष्यते। वाहीकेषु य आयुधजीविसङ्घः, तद्वाचिनः प्रातिपदिकात् ब्राह्मणराजन्यवर्जितात् स्वार्थे ञ्यट् प्रत्ययो भवति। ब्राह्मणे तद्विशेषग्रहणम्। राजन्ये तु स्वरूपग्रहणम् एव। टकारो ङीबर्थः, तेन अस्त्रियाम् इति न अनुवर्तते। कौण्डिबृस्यः, कौण्डीवृस्यौ, कौण्डीवृसाः। क्षौद्रक्यः, क्षौद्रक्यौ, क्षुद्रकाः। मालव्यः, मालव्यौ, मालवाः। स्त्रियाम् कौण्दिवृसी। क्षौद्रकी। मालवी। आयुधजीविग्रहणं किम्? मल्लाः। शयण्डाः। सङ्घग्रहणं किम्? सम्राट्। वाहीकेसु इति किम्? शबराः। पुलिन्दाः। अब्राह्मणराजन्यातिति किम्? गोपालवा ब्राह्मणाः। शालङ्कायना राजन्याः।</p>
<h2>Siddhanta Kaumudi</h2>
<hr />
<p>index: 5.3.114
sutra: आयुधजीविसंघाञ्ञ्यड्वाहीकेष्वब्राह्मणराजन्यात्</p>
<hr />
<p>वाहीकेषु य आयुधजीविसङ्घस्तद्वाचिनः स्वार्थे ल्युट् । क्षौद्रक्यः । मालव्यः । टित्वान्ङीप् । क्षौद्रकी । आयुधेति किम् । शबराः । अब्राह्मणेति किम् । गौपालकाः । शालङ्कायनाः । ब्राह्मणे तद्विशेषग्रहणम् । राजन्ये स्वरूपग्रहणम् ॥</p>
<h2>Padamanjari</h2>
<hr />
<p>index: 5.3.114
sutra: आयुधजीविसंघाञ्ञ्यड्वाहीकेष्वब्राह्मणराजन्यात्</p>
<hr />
<p>'दामन्यादित्रिगर्तषष्ठात्'  इति समाहारद्वन्द्वः, दामन्यादेरायुधजीविसङ्घात्रिगर्तषष्ठाच्चायुधजीविसङ्घादित्यन्वयः। त्रिगर्तषष्ठादित्यस्यार्थमाह - येषामिति। अन्तवर्गाःउअन्त्रगणः। ते पुनः के? इत्याहतेषु चाअ स्भृतिरिति। त्रिगर्तषष्ठाः स्मर्यन्तेउज्ञाप्यन्तेऽनयेति स्मृतिः। सा पुनः-आहुस्त्रिगर्तष्षठानित्यादिः श्लोकः। अत्र जानकयस्त्रिगर्तवर्गाः, तेषु च त्रिगर्तषष्ठेतषु, प्रथमपञ्चमौ शिवाद्यणन्तौ, शेषास्तु इञन्ताः। केचितु-अतद्धितान्तमेव पञ्चमं ब्रह्मगुप्तशब्दं पठन्ति ॥</p></div>