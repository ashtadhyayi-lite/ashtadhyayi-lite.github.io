<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.2.51.html"><button class="muted-button">Prev 5.2.51</button></a>
        <a href="5.2.53.html"><button class="muted-button">Next 5.2.53</button></a>
        </nav><h2 class="dev">बहुपूगगणसंघस्य तिथुक्</h2><p class="sname"><font color=blue>5-2-52 बहुपूगगणसङ्घस्य तिथुक्</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">सङ्ख्यायाः</font> <font color="RoyalBlue">तस्य पूरणे</font> <font color="Magenta">डट्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.2.52
sutra: बहुपूगगणसंघस्य तिथुक्</p>
<hr />
<p>'तस्य पूरणे' (इति) डटि बहु-पूग-गण-सङ्घस्य थुक्</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.2.52
sutra: बहुपूगगणसंघस्य तिथुक्</p>
<hr />
<p>बहु, पूग, गण, सङ्घ - एतेषाम् विषये 'पूरणः' अस्मिन् अर्थे विहिते  'डट्' प्रत्यये परे अङ्गस्य 'तिथुक्' आगमः भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.2.52
sutra: बहुपूगगणसंघस्य तिथुक्</p>
<hr />
<p>डटित्येव। बहु पूग गन सङ्घ इत्येतेषां डटि परतः तिथुगागमो भवति। पूगसङ्घशब्दयोरसङ्ख्यात्वादिदम् एव ज्ञापकं डटो भावस्य। बहूनां पूरणः बहुतिथः। पूगतिथः। गणतिथः। सङ्घतिथः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.2.52
sutra: बहुपूगगणसंघस्य तिथुक्</p>
<hr />
<p>डटीत्येव । पूगसङ्घयोरसंख्यात्वेऽप्यतएव डट् । बहुतिथ इत्यादि ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.2.52
sutra: बहुपूगगणसंघस्य तिथुक्</p>
<hr />
<p><b>तस्य पूरणे डट्</b> <a href="5.2.48.html">5.2.48</a> इत्यनेन सङ्ख्यावाचिभ्यः शब्देभ्यः 'डट्' प्रत्ययः भवति । अस्मिन् डट्-प्रत्यये परे 'बहु', 'पूग', 'गण' तथा 'सङ्घ' एतेषामङ्गस्य 'तिथुक्' आगमः भवति । अयमागमः 'कित्' अस्ति, अतः <b>आद्यन्तौ टकितौ</b> <a href="1.1.46.html">1.1.46</a> इत्यनेन अन्तावयवरूपेण आगच्छति । तथा च, अस्मिन् आगमे ककारः इत्संज्ञकः अस्ति, थकारोत्तरः उकारः च उच्चारणार्थः अस्ति, अतः द्वयोः अपि लोपं कृत्वा 'तिथ्' इत्येव अवशिष्यते । </p>
<p>सर्वान्  शब्दान् क्रमेण पश्यामः - </p>
<ol>
<li>'बहु' - 'अनेेके' (many) अस्मिन् अर्थे 'बहु' शब्दस्य <b>बहुगणवतुडति सङ्ख्या</b> <a href="1.1.23.html">1.1.23</a> इत्यनेन 'सङ्ख्या' संज्ञा  भवति । अतः अस्मात् शब्दात् <b>तस्य पूरणे डट्</b> <a href="5.2.48.html">5.2.48</a> इत्यनेन डट्-प्रत्ययः भवति । अस्मिन् प्रत्यये परे वर्तमानसूत्रेण अङ्गस्य 'तिथुक्' आगमः अपि विधीयते । प्रक्रिया इयम् -</li>
</ol>
<p>बहूनाम् पूरणम्</p>
<p>=  बहु + डट् [<b>तस्य पूरणे डट्</b> <a href="5.2.48.html">5.2.48</a>  इति डट्]</p>
<p>→ बहु + तिथुक् + डट् [वर्तमानसूत्रेण तिथुक्-आगमः]</p>
<p>→ बहु + तिथ् + अ ['तिथुक्' इत्यत्र थकारोत्तरः उकारः उच्चारणार्थः अस्ति, ककारः इत्संज्ञकः अस्ति । डट्-प्रत्यये डकारटकारौ द्वावपि इत्संज्ञकौ स्तः । चतुर्ण्णामपि लोपः भवति ।वस्तुतः अत्र  <b>टेः</b> <a href="6.4.143.html">6.4.143</a> इति टिलोपः अपि विधीयते । परन्तु यदि अत्र टिलोपः क्रियते तर्हि 'इथ्' इत्यस्य लोपः भवेत्, येन तिथुक्-आगमस्य प्रयोजनमेव विनश्येत् । अतः 'तिथुक्' इत्यस्य विधानसामर्थ्यात् एतादृशः टिलोपः अत्र न भवति ।]</p>
<p>→ बहुतिथ</p>
<p>बहूनाम् पूरणम् बहुतिथ । 'manieth' (of some large index) इत्यर्थः ।   </p>
<ol>
<li>'पूग' - समूहः (group / set) अस्मिन् अर्थे अयम् शब्दः प्रयुज्यते । वस्तुतः अयम् शब्दः सङ्ख्यावाची नास्ति, अतः अस्मात् <b>तस्य पूरणे डट्</b> <a href="5.2.48.html">5.2.48</a> इत्यनेन डट्-प्रत्ययः न विधीयते । परन्तु वर्तमानसूत्रेण अस्मात् शब्दात् 'डट्-प्रत्यये परे तिथुक् आगमः' उच्यते, अतः वर्तमानसूत्रस्य विधानसामर्थ्यात् अस्मात् शब्दात् डट्-प्रत्ययः अपि भवति । प्रक्रिया इयम् -</li>
</ol>
<p>पूगस्य पूरणम्</p>
<p>→ पूग + तिथुक् + डट् [वर्तमानसूत्रेण डट्-प्रत्ययः, तस्मिन् परे च अङ्गस्य तिथुक्-आगमः ]</p>
<p>→ पूगतिथ ['तिथुक्' इत्यत्र थकारोत्तरः उकारः उच्चारणार्थः अस्ति, ककारः इत्संज्ञकः अस्ति । डट्-प्रत्यये डकारटकारौ द्वावपि इत्संज्ञकौ स्तः । चतुर्ण्णामपि लोपः भवति ।वस्तुतः अत्र  <b>टेः</b> <a href="6.4.143.html">6.4.143</a> इति टिलोपः अपि विधीयते । परन्तु यदि अत्र टिलोपः क्रियते तर्हि 'इथ्' इत्यस्य लोपः भवेत्, येन तिथुक्-आगमस्य प्रयोजनमेव विनश्येत् । अतः 'तिथुक्' इत्यस्य विधानसामर्थ्यात् एतादृशः टिलोपः अत्र न भवति ।]</p>
<p>पूगस्य पूरणम् पूगतिथ । अयम् शब्दः पूगस्य अन्तिमसदस्यस्य क्रमाङ्कम् दर्शयति । पूगतिथ is used to denote the index of the last member of the group.</p>
<p>विशेषः - 'पूग' शब्दस्य अर्थमनुसृत्य अत्र विग्रहवाक्ये प्रायः एकवचनमेव क्रियते ।</p>
<ol>
<li>'गण' - 'गणना' (count) अस्मिन् अर्थे प्रयुक्तस्य 'गण' शब्दस्य <b>बहुगणवतुडति सङ्ख्या</b> <a href="1.1.23.html">1.1.23</a> इत्यनेन 'सङ्ख्या' संज्ञा  भवति ।  </li>
</ol>
<p>अतः अस्मात् शब्दात् <b>तस्य पूरणे डट्</b> <a href="5.2.48.html">5.2.48</a> इत्यनेन डट्-प्रत्ययः भवति । अस्मिन् प्रत्यये परे वर्तमानसूत्रेण अङ्गस्य 'तिथुक्' आगमः अपि विधीयते । प्रक्रिया इयम् -</p>
<p>गणस्य  पूरणः</p>
<p>=  गण + डट् [<b>तस्य पूरणे डट्</b> <a href="5.2.48.html">5.2.48</a>  इति डट्]</p>
<p>→ गण + तिथुक् + डट् [वर्तमानसूत्रेण तिथुक्-आगमः]</p>
<p>→ गण + तिथ् + अ ['तिथुक्' इत्यत्र थकारोत्तरः उकारः उच्चारणार्थः अस्ति, ककारः इत्संज्ञकः अस्ति । डट्-प्रत्यये डकारटकारौ द्वावपि इत्संज्ञकौ स्तः । चतुर्ण्णामपि लोपः भवति ।वस्तुतः अत्र  <b>टेः</b> <a href="6.4.143.html">6.4.143</a> इति टिलोपः अपि विधीयते । परन्तु यदि अत्र टिलोपः क्रियते तर्हि 'इथ्' इत्यस्य लोपः भवेत्, येन तिथुक्-आगमस्य प्रयोजनमेव विनश्येत् । अतः 'तिथुक्' इत्यस्य विधानसामर्थ्यात् एतादृशः टिलोपः अत्र न भवति ।]</p>
<p>→ गणतिथ</p>
<p>गणस्य पूरणम् गणतिथ । 'manieth' (of countable index) इत्यर्थः ।  </p>
<ol>
<li>'सङ्घ' - समूहः (group / set) अस्मिन् अर्थे अयम् शब्दः प्रयुज्यते । वस्तुतः अयम् शब्दः सङ्ख्यावाची नास्ति, अतः अस्मात् <b>तस्य पूरणे डट्</b> <a href="5.2.48.html">5.2.48</a> इत्यनेन डट्-प्रत्ययः न विधीयते । परन्तु वर्तमानसूत्रेण अस्मात् शब्दात् 'डट्-प्रत्यये परे तिथुक् आगमः' उच्यते, अतः वर्तमानसूत्रस्य विधानसामर्थ्यात् अस्मात् शब्दात् डट्-प्रत्ययः अपि भवति । प्रक्रिया इयम् -</li>
</ol>
<p>सङ्घस्य पूरणम्</p>
<p>→ सङ्घ + तिथुक् + डट् [वर्तमानसूत्रेण डट्-प्रत्ययः, तस्मिन् परे च अङ्गस्य तिथुक्-आगमः ]</p>
<p>→ सङ्घतिथ ['तिथुक्' इत्यत्र थकारोत्तरः उकारः उच्चारणार्थः अस्ति, ककारः इत्संज्ञकः अस्ति । डट्-प्रत्यये डकारटकारौ द्वावपि इत्संज्ञकौ स्तः । चतुर्ण्णामपि लोपः भवति ।वस्तुतः अत्र  <b>टेः</b> <a href="6.4.143.html">6.4.143</a> इति टिलोपः अपि विधीयते । परन्तु यदि अत्र टिलोपः क्रियते तर्हि 'इथ्' इत्यस्य लोपः भवेत्, येन तिथुक्-आगमस्य प्रयोजनमेव विनश्येत् । अतः 'तिथुक्' इत्यस्य विधानसामर्थ्यात् एतादृशः टिलोपः अत्र न भवति ।]</p>
<p>सङ्घस्य पूरणम् सङ्घतिथ ।  अयम् शब्दः सङ्घस्य अन्तिमसदस्यस्य क्रमाङ्कम् दर्शयति । सङ्घतिथ is used to denote the index of the last member of the group.</p>
<p>विशेषः - 'सङ्घ' शब्दस्य अर्थमनुसृत्य अत्र विग्रहवाक्ये प्रायः एकवचनमेव क्रियते । </p>
<p>स्मर्तव्यम् -</p>
<ol>
<li>
<p>अनेन सूत्रेण जायमानाः  सर्वे पूरणप्रत्ययान्तशब्दाः स्त्रीत्वे विवक्षिते <b>टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः</b> <a href="4.1.15.html">4.1.15</a> इत्यनेन ङीप्-प्रत्ययं प्राप्नुवन्ति । यथा - बहुतिथी, पुगतिथी, गणतिथी, सङ्घतिथी  ।</p>
</li>
<li>
<p>'पूग', 'गण', 'सङ्घ' एते शब्दाः नियतलिङ्गाः सन्ति, अतः तेभ्यः स्त्रीप्रत्ययः न भवति । परन्तु 'बहु' शब्दात् स्त्रीत्वे विवक्षिते 'बह्वी' इति प्रातिपदिकं सिद्ध्यति । अस्मात् शब्दात् अपि वर्तमानसूत्रेण 'डट्' प्रत्ययः तथा तस्य 'तिथुक्' आगमः भवति । अस्यां प्रक्रियायाम् 'तिथुक्-आगमात् पूर्वमेव  'बह्वी' शब्दस्य पुंवद्भावः विधीयते । प्रक्रिया इयम् -</p>
</li>
</ol>
<p>बह्वीनाम् पूरणी  </p>
<p>बह्वी + डट्</p>
<p>→ बहु +  डट् [&lt;!भस्याढे तद्धिते पुंवद्भावो वक्तव्यः!&gt; इत्यनेन बह्वी-शब्दस्य पुंवद्भावः]</p>
<p>→ बहु + तिथुक् + डट् [वर्तमानसूत्रेण  तिथुक्-आगमः]</p>
<p>→ बहुतिथ + ङीप् [स्त्रीत्वे विवक्षिते <b>टिड्ढाणञ्..</b> <a href="4.1.15.html">4.1.15</a> इति ङीप्]</p>
<p>→ बहुतिथ् + ई [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ बहुतिथी             </p>
<p>बह्वीनां पूरणी बहुतिथी । </p>
<ol>
<li>अस्मिन् सूत्रे 'तिथुक्' इति अङ्गस्य आगमः उच्यते । 'तिथुक्' इत्यस्य स्थाने 'तिथुट्' इति प्रत्ययस्य आद्यवयवरूपेण अपि आगमविधानं भवितुमर्हति । परन्तु पूर्वस्मात् सूत्रात् 'डटि' इति अत्र अनुवर्तते, अतः अत्र 'तिथुक्' इत्येव आगमः उक्तः अस्ति ।                                   </li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.2.52
sutra: बहुपूगगणसंघस्य तिथुक्</p>
<hr />
<p><b>बहुपूगगणसंघस्य तिथुक्</b> - वतोरिथुक् । डटीत्येवेति । वतुबन्तस्य इथुगागमः स्याड्डटीत्यर्थः । यावतिथ इति । यावतां पूरण इति विग्रहः ।बहुगणे॑ति सङ्ख्यात्वात् 'तस्य पूरणे' इति डेटि प्रकृतेरिथुक् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.2.52
sutra: बहुपूगगणसंघस्य तिथुक्</p>
<hr />
<p>अत्रापि षष्ठीनिर्द्देसाद् बह्वादीनामेवागमित्वम्। पूगसङ्घयोरित्यादिरेक एव ग्रन्थ। इह बह्वीनां पूरणीति पूर्ववड्डट् प्रत्ययः पुवद्भावश्च ॥</p></div>