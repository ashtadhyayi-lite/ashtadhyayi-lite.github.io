<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.3.52.html"><button class="muted-button">Prev 7.3.52</button></a>
        <a href="7.3.54.html"><button class="muted-button">Next 7.3.54</button></a>
        </nav><h2>Kashika</h2>
<hr />
<p>index: 7.3.53
sutra: न्यङ्क्वादीनां च</p>
<hr />
<p>न्यङ्कु इत्येवमादीनां कवर्गादेशो भवति। न्यङ्कुः नावञ्चेः इति उप्रत्ययः। मद्गुः मिमस्जिभ्य उः इति मस्जेः उप्रत्ययः। भृगुः प्रथिमदिभ्रस्जां सम्प्रसारणं सलोपश्चेति उप्रत्ययः। दूरेपाकः, फलेपाकः दूरे पच्यते स्वयम् एव, फले पच्यते स्वयम् एव। पचाद्यच्। निपातनाद् वृद्धिः। <b>तत्पुरुषे कृति बहुलम्</b> <a href="6.3.14.html">6.3.14</a> इति सप्तम्या अलुक्। क्षणेपाकः इत्यपि हि केचित् पठन्ति। दूरेपाका, फलेपाका इत् टाबन्तमप्रेऽधीयते। उकारान्तावपरे दूरेपाकुः फलेपाकुः इति। तेषामुप्रत्ययः निपातनादेव। तक्रम् वक्रम् इति पञ्चतेर्वञ्चतेश्च स्फायितञ्चिवञ्चि इत्यादिना सूत्रेण रक्। व्यतिषङ्गः व्यतिषजतीति पचाद्यच्। अनुषङ्गः। अवसर्गः। उपसर्गः। श्वपाकः, मांसपाकः, कपोतपाकः, उलूकपाकः इति कर्मोपदादण् प्रत्ययः। संज्ञाया अन्यत्र अर्हः, अवदाहः, निदाहः। न्यग्रोधः, वीरुदित्यत्र न्यक्पूर्वस्य रुहेः पचाद्यचि, विपूर्वस्य क्विपि धकारो विधीयते। न्यग्रोहयति न्यग्रोधः। विरोहयतीति वीरुत्।</p>
<h2>Siddhanta Kaumudi</h2>
<hr />
<p>index: 7.3.53
sutra: न्यङ्क्वादीनां च</p>
<hr />
<p>कुत्वं स्यात् । न्यङ्कुः । <b>नावञ्चेः</b> (उणादिः 1.17) इत्युप्रत्ययः ॥</p>
<h2>Padamanjari</h2>
<hr />
<p>index: 7.3.53
sutra: न्यङ्क्वादीनां च</p>
<hr />
<p>न्यङ्कु इत्येवमादीनां चेति ।'सिद्धये'  इति शेषः, कृतकुत्वानामेव गणे पाठात् । किमर्थं तर्हि सूत्रम्, यावता यथैव कुत्वादन्यदपि घत्वगुणदीर्घत्वादिकं निपातनाद्भवति, तथा कुत्वमपि भविष्यति ? सत्यम्; असति तस्मिन्, अनुवादे गणस्य क्वचिदप्यनुपयोगात्प्रमादपाठः शङ्क्येत । पचाद्यचीति । घञि कुत्वस्यासिद्धत्वात् । संज्ञायां मेघ इत्यादि । मेघःउपरोयघरः, निदाघःउघर्मः, अवदाघोऽपि स एव । अर्घःउविक्रीयमाणस्य धान्यादेरियता, मूल्यमित्यन्ये । वीरुदिति । निपातनादुपसर्गस्य दीर्घत्वम् ॥</p></div>