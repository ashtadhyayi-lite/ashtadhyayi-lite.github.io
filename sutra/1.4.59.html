<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.58.html"><button class="muted-button">Prev 1.4.58</button></a>
        <a href="1.4.60.html"><button class="muted-button">Next 1.4.60</button></a>
        </nav><h2 class="dev">उपसर्गाः क्रियायोगे</h2><p class="sname"><font color=blue>1-4-59 उपसर्गाः क्रियायोगे</font> <font color="DeepPink"> आ कडारात् एका सञ्ज्ञा</font> <font color="ForestGreen">निपाताः</font> <font color="Red">प्रादयः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.59
sutra: उपसर्गाः क्रियायोगे</p>
<hr />
<p>निपाताः प्रादयः क्रियायाेगे उपसर्गाः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.59
sutra: उपसर्गाः क्रियायोगे</p>
<hr />
<p>प्रादिगणे निर्दिष्टाः शब्दाः (यदा निपातसंज्ञकाः सन्ति, तदा)  क्रियायाः योगे उपसर्गसंज्ञकाः अपि भवन्ति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.59
sutra: उपसर्गाः क्रियायोगे</p>
<hr />
<p>The words belonging to the प्रादिगण are called उपसर्ग  when used as a निपात along with a verb. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.4.59
sutra: उपसर्गाः क्रियायोगे</p>
<hr />
<p>प्राऽदयः क्रियायोगे उपसर्गसंज्ञा भवन्ति। प्रणयति। परिणयति। प्रणायकः। परिणायकः। क्रियायोगे इति किम्? प्रगतो नायकोऽस्माद् देशात्, प्रनायको देशः। मरुच्छाब्दस्य च उपसङ्ख्यानम् कर्तव्यम्। मरुद्भिर्दत्तो मरुतः। संज्ञाविधानसामर्थ्यादनजन्तत्वेऽपि <b>अच उपसर्गात् तः</b> <a href="7.4.47.html">7.4.47</a> इति तत्त्वं भवति। श्रच्छब्दस्य उपसङ्ख्यानम्। <b>आतश्चोपसर्गे</b> <a href="3.3.106.html">3.3.106</a> इति अङ् भवति श्रद्धा। उपसर्ग. प्रदेशाः उपसर्गे घोः किः <a href="3.3.93.html">3.3.93</a> इत्येवमादयः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.59
sutra: उपसर्गाः क्रियायोगे</p>
<hr />
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.59
sutra: उपसर्गाः क्रियायोगे</p>
<hr />
<p>प्रादयः क्रियायोगे उपसर्गसंज्ञाः स्युः। प्र परा अप सम् अनु अव निस् निर्दुस् दुर्वि आङ् नि अधि अपि अति सु उत् अभि प्रति परि उप - एते प्रादयः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.59
sutra: उपसर्गाः क्रियायोगे</p>
<hr />
<p>किम् नाम प्रादिगणः? - प्र परा अप सम् अनु अव निस् निर् दुस् दुर् वि आङ् नि अधि अपि अति सु उद् अभि प्रति परि उप - एते द्वाविंशतिः शब्दाः प्रादिगणे समाविष्टाः सन्ति । एतेषाम् <b>प्रादयः</b> <a href="1.4.58.html">1.4.58</a> इत्यनेन अद्रव्यवाचिषु अर्थेषु निपातसंज्ञा भवति । एते निपातसंज्ञकाः शब्दाः यदि धातुना सह प्रयुञ्जते, तर्हि तेषाम् 'उपसर्ग' संज्ञा अपि भवति ।       </p>
<p>यथा - प्रणमति, पराजयते, अपसरति, संगच्छति, अनुवदति, अवगच्छति, निश्चिनोति, निर्गच्छति, दुश्शास्ति, दुर्योध्यति, विजयते, आगच्छति, नियच्छति, अधिकरोति, अपिदधाति, अतिचरति, सुशोभयति, उत्पतति, अभिवदति, प्रतिददाति, परिपृच्छति, उपेति ।</p>
<p>अत्र कानिचन वार्तिकानि ज्ञातव्यानि -</p>
<ol>
<li>
<p>&lt;!श्रच्छब्दस्य उपसङ्ख्यानम्!&gt;  । इत्युक्ते, 'श्रत्' इति शब्दः अपि क्रियायोगे उपसर्गरूपेण स्वीकर्तव्यः । यथा - श्रत् + धा + अङ् [<b>आतश्चोपसर्गे</b> <a href="3.3.106.html">3.3.106</a> इति अङ्] → श्रद्धा । </p>
</li>
<li>
<p>&lt;!दुरः षत्वणत्वयोरुपसर्गत्वप्रतिषेधो वक्तव्यः!&gt; । इत्युक्ते, षत्वे णत्वे च कर्तव्ये दुस्-इत्यस्य, दुर्-इत्यस्य च उपसर्गसंज्ञायाः प्रतिषेधः भवति । यथा -</p>
</li>
</ol>
<p>अ) 'दुर् + भू' इत्यस्य लोट्लकारस्य उत्तमपुरुषैकवचनम् 'दुर्भवानि' इति भवति । अत्र दुर्-इत्यस्य यदि उपसर्गसंज्ञा अभविष्यत्, तर्हि <b>आनि लोट्</b> <a href="8.4.16.html">8.4.16</a> इत्यनेन नकारस्य णत्वमभविष्यत् । परन्तु  णत्वे कर्तव्ये  दुर्-इत्यस्य  उपसर्गसंज्ञायाः प्रतिषेधः भवति, अतः अत्र णत्वं न भवति ।</p>
<p>आ) 'दुस् + स्था' इत्यस्य लृट्लकारस्य प्रथमपुरुषैकवचनम्  'दुःस्थास्यति' इति भवति । अत्र दुस्-इत्यस्य यदि उपसर्गसंज्ञा अभविष्यत्, तर्हि <b>उपसर्गात् सुनोतिसुवति...</b> <a href="8.3.65.html">8.3.65</a> इत्यनेन स्था-इत्यस्य सकारस्य षत्वमभविष्यत् । परन्तु  षत्वे  कर्तव्ये  दुस्-इत्यस्य  उपसर्गसंज्ञायाः प्रतिषेधः भवति, अतः अत्र षत्वं न भवति । </p>
<ol>
<li>&lt;!अन्तश्शब्दस्य अङ्किविधिणत्वेषु उपसर्गत्वं वाच्यम्!&gt; । इत्युक्ते, 'अन्तर्' शब्दस्य अङ्विधिकर्तव्ये, 'कि'विधिकर्तव्ये, तथा णत्वे कर्तव्ये उपसर्गसंज्ञा भवति । यथा -</li>
</ol>
<p>अ) अन्तर् + धा (= अन्तर्धा)   इत्यत्र <b>आतश्चोपसर्गे</b> <a href="3.3.106.html">3.3.106</a> इत्यनेन अङ्-प्रत्ययः भवितुमर्हति, यतः अङ्विधिकर्तव्ये अन्तर्-शब्दस्य उपसर्गसंज्ञा भवति ।</p>
<p>आ) अन्तर् + धिः (= अन्तर्धिः) इत्यत्र <b>उपसर्गे घोः किः</b>  <a href="3.3.92.html">3.3.92</a> इत्यनेन कि (=इ) प्रत्ययः भवति ।</p>
<p>इ) 'अन्तर् + भू' अस्य लोट्लकारस्य उत्तमपुरुषैकवचनस्य रूपसिद्धौ <b>आनि लोट्</b> <a href="8.4.16.html">8.4.16</a> इत्यनेन णत्वम् भवितुमर्हति ।                                              </p>
<p>ज्ञातव्यम् -</p>
<ol>
<li>
<p>प्रादिगणस्य शब्दाः यदा क्रियायोगे प्रयुञ्जते, तदा एव तेषां उपसर्गसंज्ञा भवति । अन्येषु स्थलेषु तेषां उपसर्गसंज्ञा न भवति । यथा - सुयशः, प्रमुखः, संस्कृतम् - एतेषु शब्देषु सु/प्र/सम् एतेषामुपसर्गसंज्ञा न भवति ।</p>
</li>
<li>
<p>यद्यपि एतत् सूत्रम् एकसंज्ञाधिकारे अस्ति, तथापि प्रादिगणस्य धातूनाम् क्रियायोगे 'उपसर्ग' तथा 'निपात' द्वे अपि संज्ञे भवतः, यतः एतत् सूत्रम् निपाताधिकारे अपि आगच्छति ।</p>
</li>
</ol>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.4.59
sutra: उपसर्गाः क्रियायोगे</p>
<hr />
<p>क्रियायोगे इति तृतीया, निपातनात् समासः,'कर्तृ करणे कृता'  इति बहुलवचनाद्वा। यद्वा - क्रियया करणभूतया प्रादीनां धातुभिर्योगात् करणे तृतीयया एव समासः। प्रणयतीति। ठुपसर्गादसमासेऽपि इति णत्वम्। प्रनायक इति। नन्वत्रापि गमिक्रियायोगोऽस्त्येव, सत्यम्; प्रादयः पुनरेवमात्मकाः, यदुत श्रुतायां क्रियायां तामेव विशिंषन्ति, अश्रुतायां तु ससाधनां क्रियामाक्षिपन्ति। तत्र क्रियायोगग्रहणसामर्थ्याद् यत्क्रियायुक्ताः प्रादयस्तं प्रत्युपसर्गसंज्ञा भवतीत्ययमर्थो भवति। अत्र च यत्क्रियायुक्तः प्रादिः स गमिर्न प्रयुज्यते, यश्च प्रयुज्यते न तत्क्रियायुक्त इति नास्ति णत्वप्रसङ्गः। मरुच्छब्दस्येति। उपसर्गसंज्ञैवेष्यते, न निपातसंज्ञा। तस्यां हि सत्यां निपाताद्यौदातत्वम्ठ्तृतीया कर्मणिऽ इति पूर्वपदप्रकृतिस्वरेण स्यात्, अन्तोदातश्च मरुतशब्द इष्यते। ननूपसर्गसंज्ञायामपि ठुपसर्गाश्चाभिवर्जम्ऽ इत्याद्यौदातत्वं स्यादेव, न; नानेनापूर्वमाद्यौदातत्वं विधीयते, किं तर्हि?'निपाताः'  इत्येव सिद्धेऽथेः प्रतिषेधार्थमेतत्। किं च निपातसंज्ञायामव्ययसंज्ञा स्यात्। अथ ठुपसर्गे धोः किःऽठातश्चोपसर्गेऽ इत्येतौ विधी कस्मान्न भवतः? अनभिधानात्। मरुत इति। मरुच्छब्दतकारस्य ठनचि चऽ इति द्विर्वचने'झरो झरि'  इति मध्यमस्य मध्यमयोर्मध्यमानां वा लोपे त्रैरूप्यं भवति, कथं पुनरत्र तत्वम्, यावतायमनजन्त इत्यत आह - संज्ञाविधानसामर्थ्यादिति। उक्तः प्रयोजनान्तराभावः। एवं तु मरुन्नयतीति तकारव्यवायेऽपि णत्वं प्राप्रोति तस्मातत्वविधावेवेष्यते। श्रच्छब्दस्येति। अङ्विधावेवेष्यते, किप्रत्ययो हि न भवति, तदाह - आतश्चोपसर्गे इति। भिदादिपाठात्'प्रज्ञाश्रद्धार्चा'  इति निपातनाद्वा सिद्धम्॥</p></div>