<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.33.html">
            <button class="muted-button">Prev 5.4.33</button>
        </a>
        <a href="5.4.35.html">
            <button class="muted-button">Next 5.4.35</button>
        </a>
        </nav><h2>Kashika</h2>
<hr />
<p>index: 5.4.34
sutra: विनयादिभ्यष्ठक्</p>
<hr />
<p>विनय इत्येवमादिभ्यः स्वार्थे ठक् प्रत्ययो भवति। विनय एव वैनयिकः। सामयिकः। औपयिकः। विभाषाग्रहणेन प्रत्ययो विकल्प्यते। विनय। समय। उपायाद्घ्रस्वत्वं च। सङ्गति। कथञ्चित्। अकस्मात्। समयाचार। उपचार। समाचार। व्यवहार। सम्प्रदान। समुत्कर्ष। समूह। विशेष। अत्यय। विनयादिः।</p>
<h2>Siddhanta Kaumudi</h2>
<hr />
<p>index: 5.4.34
sutra: विनयादिभ्यष्ठक्</p>
<hr />
<p>विनय एव वैनयिकः । सामयिकः ॥ (गणसूत्रम् -) उपायो ह्रस्वत्वं च ॥ औपयिकः ॥</p>
<h2>Balamanorama</h2>
<hr />
<p>index: 5.4.34
sutra: विनयादिभ्यष्ठक्</p>
<hr />
<p><em>विनयादिभ्यष्ठक्</em> - विनयादिभ्यः । उपायाद्ध्रस्वत्वं चेति । गणसूत्रमिदम् । उपायशब्दात्स्वार्थे । ठक्, प्रकृतेदर्दीर्घस्य ह्रस्वत्वं चेत्यर्थः । ह्रस्वस्य ह्रस्वविधौ वैयथ्र्याद्दीर्घस्येति गम्यते । वाचो व्याह्मतार्थायाम् ।इदमस्य वक्तव्य॑मिति दूतं प्रति योऽर्थ उच्यते स व्याह्मतः,व्याह्मतोऽर्थो यस्या इति विग्रहः । तदाह — संदिष्टार्थायामिति । </p>
<h2>Padamanjari</h2>
<hr />
<p>index: 5.4.34
sutra: विनयादिभ्यष्ठक्</p>
<hr />
<p>उपायाद् ह्रस्वत्वं चेति। उपायशब्दष्ठकमुत्पादयति, ह्रस्वत्वं चापद्यते। स च ह्रस्व आकारस्यैव भवति; अन्यस्याचः स्वत एव ह्रस्वत्वात्। अकस्मादित्यत्र पठ।ल्ते, तद्दकारान्तम्, तेन'हसुसुक्तान्तात्कः'  इति कादेशो न भवति - आकस्मिकः, अव्ययत्वाट्टिलोपः ॥</p></div>