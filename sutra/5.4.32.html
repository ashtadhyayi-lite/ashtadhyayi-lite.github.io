<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.31.html">
            <button class="muted-button">Prev 5.4.31</button>
        </a>
        <a href="5.4.33.html">
            <button class="muted-button">Next 5.4.33</button>
        </a>
        </nav><h2>Kashika</h2>
<hr />
<p>index: 5.4.32
sutra: रक्ते</p>
<hr />
<p>लाक्षादिना रक्ते यो लोहितशब्दः, तस्मात् कन्प्रत्ययो भवति। लोहितकः कम्बलः। लोहितकः पटः। लिङ्गबाधनं वा इत्येव, लोहितिका, कोहिनिका शाटी।</p>
<h2>Siddhanta Kaumudi</h2>
<hr />
<p>index: 5.4.32
sutra: रक्ते</p>
<hr />
<p>लाक्षादिना रक्ते यो लोहितशब्दस्तस्मात्कन्स्यात् ॥&lt;!लिङ्गबाधनं वा इत्येव !&gt; (वार्तिकम्) ॥ लोहितिका लोहिनिका शाटी ॥</p>
<h2>Balamanorama</h2>
<hr />
<p>index: 5.4.32
sutra: रक्ते</p>
<hr />
<p><em>रक्ते</em> - रक्ते । लाक्षादिना रक्ते पटादौ लौहित्यस्य यावद्द्रव्यमवस्थानेन नित्यतया पूर्वेणाऽप्राप्तौ वचनम् ।</p>
<h2>Padamanjari</h2>
<hr />
<p>index: 5.4.32
sutra: रक्ते</p>
<hr />
<p>यत्र द्रव्यान्तरसम्पर्केअण लौहित्यं तथाधीयते तथा यावदाश्रयमवतिष्ठते, तत्रानित्यत्वाभावात्पूर्वेण न प्राप्नोतीत्ययमारम्भः। नन्वेवमपि रञ्जनात् प्राक् सत्येव पदादावाश्रये लौहित्यस्यावस्थानाभावादस्त्येवानित्यता, न कारणावस्थायामेव रञ्जनात्? तदेतदेव वचनं ज्ञापकम् - पूर्वत्रायावद्द्रव्यभावित्वमनित्यत्वम्, न पुनराद्यन्तभाव इति। तादृशस्य त्वनित्यत्वस्य ग्रहणो तैजसानां परमाणूनां यल्लौहित्यं तद्व्यतिरिक्तस्य सर्वस्यैव लोहित्यस्य नित्यत्वादिदं वचनमनर्थलं स्यात् ॥</p></div>