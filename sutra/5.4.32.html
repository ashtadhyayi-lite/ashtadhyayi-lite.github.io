<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.31.html"><button class="muted-button">Prev 5.4.31</button></a>
        <a href="5.4.33.html"><button class="muted-button">Next 5.4.33</button></a>
        </nav><h2 class="dev">रक्ते</h2><p class="sname"><font color=blue>5-4-32 रक्ते</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">कन्</font> <font color="Coral">लोहितात्</font> <font color="RoyalBlue">अनित्ये</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 5.4.32
sutra: रक्ते</p>
<hr />
<p>लोहितात् रक्ते कन्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.4.32
sutra: रक्ते</p>
<hr />
<p>'रक्त' अस्मिन् सन्दर्भे लोहितशब्दात् स्वार्थे कन्-प्रत्ययः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.4.32
sutra: रक्ते</p>
<hr />
<p>'रक्त' इत्युक्ते वर्णेन लिप्तम् (colored). । यत्र किञ्चन वस्तु मूलरूपेण लोहितवर्णस्य नास्ति परन्तु रक्तेन तस्य वर्णपरिवर्तनं कृत्वा लोहितवर्णः विधीयते, तत्र तादृशस्य वर्णस्य निर्देशार्थम् लोहितशब्दात् स्वार्थे कन्-प्रत्ययः भवति । </p>
<p>यथा -  लोहितेन रक्तम् कम्बलम् तत् लोहितकम् कम्बलम् । </p>
<p><b>वर्णे चानित्ये</b> <a href="5.4.31.html">5.4.31</a> इत्यत्र पाठितम् &lt;!लोहिताल्लिङ्गबाधनं वा वक्तव्यम्!&gt; इति वार्त्तिकमस्य सूत्रस्य विषये अपि प्रयुज्यते । अस्य वार्त्तिकस्य अर्थः अयम् - 'लोहित' शब्दात् स्त्रीत्वे वाच्ये <b>वर्णादनुदात्तात्तोपधात्तो नः</b> <a href="4.1.39.html">4.1.39</a> इति 'ङीप्' प्रत्ययः यदा विधीयते, तदा प्रक्रियायामनेनैव सूत्रेण तकारस्य नकारादेशः भवति, येन 'लोहिनी' इति रूपं सिद्ध्यति । परन्तु यत्र 'लोहित' शब्दात् ङीप्-प्रत्ययं कृत्वा ततः वर्तमानसूत्रेण स्वार्थे कन्-प्रत्ययः भवति, तत्र तु अयम् नकारादेशः विकल्पेनैव भवति - इति अस्य वार्त्तिकस्य अर्थः । अस्मिन् वार्त्तिके 'लिङ्ग' इति शब्दः 'लिङ्गविशिष्टम् कार्यम्' अस्मिन् अर्थे प्रयुक्तः अस्ति । ङीप्-प्रत्ययेन सञ्जातं यत् लिङ्गविशिष्टम् कार्यम् (= तकारस्य नकारादेशः), तत् कन्-प्रत्यये परे विकल्पेन बाध्यते - इति आशयः । यथा -</p>
<p>लोहित + ङीप् +  कन् + टाप् ['लोहित' शब्दात् स्त्रीत्वे विवक्षिते <b>वर्णादनुदात्तात्तोपधात्तो नः</b> <a href="4.1.39.html">4.1.39</a> इति 'ङीप्' प्रत्ययः । ततः स्वार्थे कन्-प्रत्ययः, तस्मात् च  स्त्रीत्वे विवक्षिते <b>अजाद्यतष्टाप्</b> <a href="4.1.4.html">4.1.4</a> इति  टाप्-प्रत्ययः]       </p>
<p>→ लोहिती / लोहिनी + क + आ [&lt;!लोहिताल्लिङ्गबाधनं वा वक्तव्यम्!&gt;  इति वार्त्तिकेन वैकल्पिकः नकारादेशः]</p>
<p>→ लोहिति / लोहिनि + क + आ [<b>केऽणः</b> <a href="7.4.13.html">7.4.13</a> इति ह्रस्वादेशः]</p>
<p>→ लोहितिका / लोहिनिका [ [<b>अकः सवर्णे दीर्घः</b> <a href="6.1.101.html">6.1.101</a> इति सवर्णदीर्घः]  </p>
<p>यथा - लोहितवर्णेन रक्ता सा लोहितिका लोहिनिका वा शाटिका । पक्षे (कन्-प्रत्ययस्य अभावपक्षे)  - लोहिनी शाटिका ।</p>
<p>स्मर्तव्यम् - <b>समर्थानां प्रथमाद्वा</b> <a href="4.1.82.html">4.1.82</a> इत्यनया महाविभाषया अत्र प्रत्ययः विकल्प्यते, अतः 'लोहितं कम्बलम्' इति प्रयोगः अपि साधु । </p>
<h2 id="kashika">Kashika</h2><a href="#">Up</a>
<hr />
<p>index: 5.4.32
sutra: रक्ते</p>
<hr />
<p>लाक्षादिना रक्ते यो लोहितशब्दः, तस्मात् कन्प्रत्ययो भवति। लोहितकः कम्बलः। लोहितकः पटः। लिङ्गबाधनं वा इत्येव, लोहितिका, कोहिनिका शाटी।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.4.32
sutra: रक्ते</p>
<hr />
<p>लाक्षादिना रक्ते यो लोहितशब्दस्तस्मात्कन्स्यात् ॥&lt;!लिङ्गबाधनं वा इत्येव !&gt; (वार्तिकम्) ॥ लोहितिका लोहिनिका शाटी ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 5.4.32
sutra: रक्ते</p>
<hr />
<p><b>रक्ते</b> - रक्ते । लाक्षादिना रक्ते पटादौ लौहित्यस्य यावद्द्रव्यमवस्थानेन नित्यतया पूर्वेणाऽप्राप्तौ वचनम् ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 5.4.32
sutra: रक्ते</p>
<hr />
<p>यत्र द्रव्यान्तरसम्पर्केअण लौहित्यं तथाधीयते तथा यावदाश्रयमवतिष्ठते, तत्रानित्यत्वाभावात्पूर्वेण न प्राप्नोतीत्ययमारम्भः। नन्वेवमपि रञ्जनात् प्राक् सत्येव पदादावाश्रये लौहित्यस्यावस्थानाभावादस्त्येवानित्यता, न कारणावस्थायामेव रञ्जनात्? तदेतदेव वचनं ज्ञापकम् - पूर्वत्रायावद्द्रव्यभावित्वमनित्यत्वम्, न पुनराद्यन्तभाव इति। तादृशस्य त्वनित्यत्वस्य ग्रहणो तैजसानां परमाणूनां यल्लौहित्यं तद्व्यतिरिक्तस्य सर्वस्यैव लोहित्यस्य नित्यत्वादिदं वचनमनर्थलं स्यात् ॥</p></div>