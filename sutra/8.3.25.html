<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.3.24.html">
            <button class="muted-button">Prev 8.3.24</button>
        </a>
        <a href="8.3.26.html">
            <button class="muted-button">Next 8.3.26</button>
        </a>
        </nav><h2>Kashika</h2>
<hr />
<p>index: 8.3.25
sutra: मो राजि समः क्वौ</p>
<hr />
<p>समो मकारस्य मकारः आदेशो भवति राजतौ क्विप्प्रत्ययान्ते परतः। सम्राट्। साम्राज्यम्। मकारस्य मकारवचनमनुस्वारनिवृत्त्यर्थम्। राजि इति किम्? संयत्। समः इति किम्? किंराट्। क्वौ इति किम्? संराजिता। संराजितुम्। संराजितव्यम्।</p>
<h2>Siddhanta Kaumudi</h2>
<hr />
<p>index: 8.3.25
sutra: मो राजि समः क्वौ</p>
<hr />
<p>क्विबन्ते राजतौ परे समो मस्य म एव स्यात् । सम्राट् ॥</p>
<h2>Laghu Siddhanta Kaumudi</h2>
<hr />
<p>index: 8.3.25
sutra: मो राजि समः क्वौ</p>
<hr />
<p>क्विबन्ते राजतौ परे समो मस्य म एव स्यात्। सम्राट्॥</p>
<h2>Balamanorama</h2>
<hr />
<p>index: 8.3.25
sutra: मो राजि समः क्वौ</p>
<hr />
<p><em>मो राजि समः क्वौ</em> - मो राजि । म इति प्रथमान्तम् । मोऽनुस्वार इत्यतो म इति स्थानष्टन्तमनवर्तते । सम इत्यवयवषष्ठी । प्रत्ययग्रहणपरिभाषया क्विग्रहणेन क्विप्प्रत्ययान्तलाभः । तदाह — क्विबन्त इत्यादिना । म एवेति । न त्वनुस्वार इत्यर्थः । मस्य मविधानमनुस्वारनिवृत्त्यर्थमिति भावः । सम्राडिति । राजृ दीप्तौ सम्पूर्वात्सत्सूद्विषद्रुहेत्यादिना क्विप् । व्रश्चेति षत्वम् । जश्त्वेन डत्वम् । चर्त्वम् । अत्र मोऽस्वारो न भवति । हे मपरे वा । 'मोऽनुस्वार' इत्यतो 'म' इति षष्ठन्तमनुवर्तते ।मोराजी॑त्यतो 'म' इति प्रथमान्तमनुवर्तते । मः परो यस्मादिति च विग्रहः । तदाह — मपरे इति । हृलयतीति ण्यन्ताल्लट् ।ज्वलह्लसहृलनमामनुपसर्गाद्वा॑ इति मित्त्वण्णौ मितां ह्रस्वः । यवलपरे इति । यवलाः परा यस्मादिति विग्रहः । यवलपरके हकारे परे मस्य म एव वा स्यादित्यर्थः । </p>
<h2>Padamanjari</h2>
<hr />
<p>index: 8.3.25
sutra: मो राजि समः क्वौ</p>
<hr />
<p>सम्राडिति ।'सत्सूद्विष'  इत्यादिना क्विप्, व्रश्चादिना षत्वम् । साम्राज्यमिति । क्विबन्ताद् ब्राह्मणाअदित्वात् ष्यञ् । अधिकसद्भावेऽपि क्विबन्तो राजतिस्तावदस्तीत्यत्रापि भवति, क्विबन्तावस्थायामेव वा प्रागेव ष्यञ उत्पतेर्मत्वम् । संयदिति ।'गमः क्वौ'  इत्यत्र गमादीनामिति वचनाल्लोपः, ह्रस्वस्य तुक् । किराडिति ।'किं क्षेपे'  इति समासः ॥</p></div>