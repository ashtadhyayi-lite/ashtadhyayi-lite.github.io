<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.1.2.html">
            <button class="muted-button">Prev 2.1.2</button>
        </a>
        <a href="2.1.4.html">
            <button class="muted-button">Next 2.1.4</button>
        </a>
        </nav><h2>Kashika</h2>
<hr />
<p>index: 2.1.3
sutra: प्राक् कडारात् समासः</p>
<hr />
<p>कडारसंशब्दनात् प्राग् यानित उर्ध्वमनुक्रमिष्यामः, ते समाससंज्ञा वेदितव्याः। वक्ष्यति <em>यथासादृश्ये</em> [[2.1.7]]। यथा वृद्धं ब्राह्मणानामन्त्रयस्व। प्राग्वचनं संज्ञासमावेशार्थम्। समासप्रदेशाः <em>तृतीयासमासे</em> [[1.1.30]] इत्येवमादयः।</p>
<h2>Siddhanta Kaumudi</h2>
<hr />
<p>index: 2.1.3
sutra: प्राक् कडारात् समासः</p>
<hr />
<p>कडाराः कर्मधारये &lt;{SK751}&gt; इत्यतः प्राक् समास इत्यधिक्रियते ॥ </p>
<h2>Laghu Siddhanta Kaumudi</h2>
<hr />
<p>index: 2.1.3
sutra: प्राक् कडारात् समासः</p>
<hr />
<p>कडाराः कर्मधारय इत्यतः प्राक् समास इत्यधिक्रियते॥</p>
<h2>Balamanorama</h2>
<hr />
<p>index: 2.1.3
sutra: प्राक् कडारात् समासः</p>
<hr />
<p><em>प्राक् कडारात् समासः</em> - प्राक्कडारात् । 'आकडारात्' इत्येवप्रा॑गिति सिद्धे प्राग्ग्रहणमेकसञ्ज्ञाधिकारेपि अव्ययीभावादिसंज्ञासमुच्चयार्थमिति भाष्ये स्पष्टम् । सम्पूर्वकस्य अस्यतेरेकीकरणात्मकऋ संश्लेषोऽर्थः । समस्यते अनेकं पदमिति समासः ।अकर्तरि च कारके संज्ञाया॑मिति कर्मणि घञ् । अत एव मूले समस्यते इति वक्ष्यते । तथा च अन्वर्थेयं संज्ञा ।</p>
<h2>Padamanjari</h2>
<hr />
<p>index: 2.1.3
sutra: प्राक् कडारात् समासः</p>
<hr />
<p>ठ्यथाऽसादृश्येऽ इति अनन्तरसूत्रातिक्रमे न किञ्चत्कारणम्। ननु'प्रत्ययः'  इत्यादिवत्समास इत्येव स्वरितत्वादध्कारोऽस्तु, किं प्राग्वचनेन? तत्राह-प्रागावचनमिति। प्राक्कडारादित्यवधितनिर्देश इत्यर्थः। संज्ञासमावेशार्थमिति। अन्यथैकसंज्ञाध्कारात्पर्यायः स्यात्। अवधिनिर्देशे तु सति तत्सामर्थ्यात्प्राग्ग्रहणमावर्तते। तेन प्राक् समाससंज्ञा भवन्ति, समासाः सन्तोऽव्ययीभावादिसंज्ञा इति समावेशसिध्दिः। अथ वा-कडारादिति पञ्चम्यैव प्रागिति दिक्शब्दोऽध्याहरिष्यते। न च प्रागित्यस्याध्याहारप्रसङ्गः, तदध्याहारे हि'दिक्समासे बहुव्रीहौ' 'तृतीयासमासे' 'द्वन्द्वे च '  समास इत्याद्यनुपपन्नं स्यात्; कडारात्प्राङ्निर्दिष्टानां समाससंज्ञाया अबावात्। तस्मात्प्रागित्येवाध्याहरिष्यते, नार्थः प्राग्वचनेन, तत्राह-प्राग्वचनमिति॥</p></div>