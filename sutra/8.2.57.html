<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.2.56.html">
            <button class="muted-button">Prev 8.2.56</button>
        </a>
        <a href="8.2.58.html">
            <button class="muted-button">Next 8.2.58</button>
        </a>
        </nav><h2>Kashika</h2>
<hr />
<p>index: 8.2.57
sutra: न ध्याख्यापॄमूर्छिमदाम्</p>
<hr />
<p>ध्या ख्या पृ̄ मूर्च्छि मद इत्येतेषां निष्ठातकारस्य नकारादेशो न भवति। ध्यातः। ध्यातवान्। ख्यातः। ख्यातवान्। पूर्तः। पूर्तवान्। मूर्तः। मूर्तवान्। मत्तः। मत्तवान्। रदाभ्याम्, संयोगादेः इति च प्राप्तः प्रतिषिध्यते।</p>
<h2>Siddhanta Kaumudi</h2>
<hr />
<p>index: 8.2.57
sutra: न ध्याख्यापॄमूर्छिमदाम्</p>
<hr />
<p>एभ्यो निष्ठातस्य नत्वं न । ध्यातः । ख्यातः । पूर्तः । राल्लोपः &lt;{SK2655}&gt; । मूर्तः । मत्तः ॥</p>
<h2>Balamanorama</h2>
<hr />
<p>index: 8.2.57
sutra: न ध्याख्यापॄमूर्छिमदाम्</p>
<hr />
<p><em>न ध्याख्यापॄमूर्छिमदाम्</em> - न ध्याख्या । पञ्चम्यर्थे षष्ठी । तदाह —  एभ्य इति । ध्यात इति । ध्यैधातोः क्तः । 'आदेचः' इत्यात्वम् । अत्र 'संयोगादेरातः' इति प्राप्तं नत्वं न । ख्यात इति । ख्याञादेशपक्षे यण्वत्त्वात् 'संयोगादेरातः' इति प्राप्तं नत्वं न । ख्यादेशस्य शस्य यत्वे तु यस् णत्वप्रकरणगतस्याऽसिद्धत्वाद्यण्वत्त्वाऽभावात् 'संयोगादेरातः' इति नत्वस्य न प्रसक्तिः । स्वतः सिद्धख्याधातोस्तु आर्धधातुके प्रयोगो नाऽस्त्येवेति ख्याग्रहणं व्यर्थमेव । पूर्त इति । पृधातोः क्तः ।श्र्युकः किती॑ति नेट् ।उदोष्ठपूर्वस्ये॑ति उत्त्वं,रपरत्वम् । इहरदाभ्या॑मिति प्राप्तं नत्वं न । मुर्छाधातोः क्ते आह — राल्लोप इति । छस्य लोप इति भावः । मूर्त इति ।आदितश्चे॑ति नेट् । छलोपेरदाभ्या॑मिति प्राप्तं नत्वं न ।हलि चे॑ति दीर्घः । मत्त इति । 'मदी हर्षग्लेपनयोः' अस्मात् क्तः । 'श्वीदितः' इति नेट् । अत्ररदाभ्या॑मिति प्राप्तं नत्वं न ।</p>
<h2>Padamanjari</h2>
<hr />
<p>index: 8.2.57
sutra: न ध्याख्यापॄमूर्छिमदाम्</p>
<hr />
<p>मूर्त इति । ठादितश्चऽ इतीट्प्रतिषेधः, राल्लोपःऽ इति च्छस्य लोपः । मत इति । ईदित्वादिट्प्रतिषेधः ॥</p></div>