<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.71.html">
            <button class="muted-button">Prev 6.1.71</button>
        </a>
        <a href="6.1.73.html">
            <button class="muted-button">Next 6.1.73</button>
        </a>
        </nav><h2>Kashika</h2>
<hr />
<p>index: 6.1.72
sutra: संहितायाम्</p>
<hr />
<p>अधिकारोऽयमनुदात्तं पदम् एकवर्जम् [[6.1.158]] इति यावत्। प्रागेतस्मत् सूत्रादित उत्तरं यद् वक्ष्यामः संहितायाम् इत्येवं तद् वेदितव्यम्। वक्ष्यति <em>इको यणचि</em> [[6.1.77]], दध्यत्र। मध्वत्र। संहितायाम् इति किम्? दधि अत्र। मधु अत्र।</p>
<h2>Siddhanta Kaumudi</h2>
<hr />
<p>index: 6.1.72
sutra: संहितायाम्</p>
<hr />
<p>इत्यधिकृत्य ॥</p>
<h2>Padamanjari</h2>
<hr />
<p>index: 6.1.72
sutra: संहितायाम्</p>
<hr />
<p>'संहितायाम्'  इति विषयसप्तमीयम्। कार्यिनिमितयोः संहितायां विषयभूतायां वक्ष्यमाणं कार्यं भवतीत्यर्थः। वक्ष्यति - ठिको यणचिऽ इति, अन्तरं तु विधिमतिक्रामतोऽभिप्रायो मृग्यः। दधि अत्रेति। ननु च ठिकोयणचिऽ इत्यधिकरणसप्तम्येषा, तच्चाधिकरणमौपश्लेषिकादन्यद्वर्णेषु न सम्भवति, तत्राच्युपश्लिष्टस्येको विधीयमानो यण्वर्णान्तरव्यवाये कालव्यवाये च न भविष्यतीति नार्थः संहिताधिकारेण? ज्ञापनार्थं तु, एतज्ज्ञापयति -'कालव्यवायो निर्द्दिष्टपरिभाषायां नाश्रीयते'  इति। तेनोतरपदादिकारेऽपि विधीयमानं कार्यमलुगादि कालव्यवधानेऽपि भवत्येव - आखरेष्ठ इत्याखरे स्थः, अग्नाविष्णू इत्यग्ना विष्णू इत्यादि ॥</p></div>