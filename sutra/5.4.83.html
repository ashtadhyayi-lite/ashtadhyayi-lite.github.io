<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.82.html">
            <button class="muted-button">Prev 5.4.82</button>
        </a>
        <a href="5.4.84.html">
            <button class="muted-button">Next 5.4.84</button>
        </a>
        </nav><h2>Kashika</h2>
<hr />
<p>index: 5.4.83
sutra: अनुगवमायामे</p>
<hr />
<p>अनुगवम् इत्यच्प्रत्ययान्तं निपात्यते आयमेऽभिधेये। अनुगवम् यानम्। <em>यस्य चायामः</em> [[2.1.16]] इति समासः। आयमे इति किम्? गवां पश्चदनुगु।</p>
<h2>Siddhanta Kaumudi</h2>
<hr />
<p>index: 5.4.83
sutra: अनुगवमायामे</p>
<hr />
<p>एतन्निपात्यते दीर्घत्वे । अनुगवं यानम् । यस्य चायामः &lt;{SK670}&gt; इति समासः ॥</p>
<h2>Balamanorama</h2>
<hr />
<p>index: 5.4.83
sutra: अनुगवमायामे</p>
<hr />
<p><em>अनुगवमायामे</em> - अनुगवमायामे । एतदिति । अनुगवमित्येतदित्यर्थः । अनुना दीर्घत्वे द्योत्येऽच्प्रत्ययान्तो निपात्यत इत्यर्थः । आयामशब्दो दीर्घपर इति भावः । अनुगवंयानामिति । अनुगोशब्दादचि अवादेश इति भावः । यस्य चेति । 'यस्य चायामः' इत्यव्ययीभावसमासः । तथा च गोदैध्र्यकं यानमित्यर्थः फलतीति भावः । </p>
<h2>Padamanjari</h2>
<hr />
<p>index: 5.4.83
sutra: अनुगवमायामे</p>
<hr />
<p>आयामेऽभिधेय इति। प्रवृत्तिनमितमायामः, तद्वति तु पर्यवसानम्। मत्वर्थीयाकारान्तो वा आयामशब्दः, आयामवत्यभिधेय इत्यर्थः; अन्यथाऽनुगवं यानमिति सामानाधिकरण्यं न स्यात्। यस्य चायाम इति समास इति। ननु तत्र लक्षणेनेति वर्तते ? सत्यम्; इहापि बाह्यं यानं प्रति गवामस्त्येव लक्षणभावः। अनुगुशब्दात्प्रत्ययेऽभिधातव्ये निपातनाश्रयणं प्रसिद्ध्युपसंग्रहार्थम्, तेन यद्गवां बाह्यं तत्रैव भवति ॥</p></div>