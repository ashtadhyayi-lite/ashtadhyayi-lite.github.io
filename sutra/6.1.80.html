<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.79.html"><button class="muted-button">Prev 6.1.79</button></a>
        <a href="6.1.81.html"><button class="muted-button">Next 6.1.81</button></a>
        </nav><h2 class="title">धातोस्तन्निमित्तस्यैव</h2><p class="sname"><font color=blue>6-1-80 धातोः तन्निमित्तस्य एव</font> <font color="DeepPink"> संहितायाम्</font> <font color="ForestGreen">अचि</font> <font color="Red">एचः</font> <font color="Maroon">वान्तः</font> <font color="Brown">प्रत्यये</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.80
sutra: धातोस्तन्निमित्तस्यैव</p>
<hr />
<p>धातोः यि-प्रत्यये तन्निमितस्यैव एचः वान्तः संहितायाम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.80
sutra: धातोस्तन्निमित्तस्यैव</p>
<hr />
<p>यकारादौ प्रत्यये परे संहितायाम् धातोः ओकार-औकारयोः वान्तादेशः तदा एव भवति यदा सः ओकारः/औकारः तेन यकारादि-प्रत्ययेन निर्मितः अस्ति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.80
sutra: धातोस्तन्निमित्तस्यैव</p>
<hr />
<p>In the context of संहिता, the ओकार/औकार at the end of a धातु, when followed by यकारादि-प्रत्यय, is converted to अव् / आव्  only if that ओकार/औकार is generated by that यकारादिप्रत्यय itself. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.80
sutra: धातोस्तन्निमित्तस्यैव</p>
<hr />
<p>एचः इति वर्तते, वान्तो यि प्रत्यये इति च। धातोर्य एच् तन्निमित्तो यकारादिप्रत्ययनिमित्तः, तस्य यकारादौ प्रत्यये परतो वान्तादेशो भवति। लव्यम्। पव्यम्। अवश्यलाव्यम्। अवश्यपाव्यम्। धातोः इति किम्? प्रातिपदिकस्य नियमो म भूत्। तत्र को दोषः? बाभ्रव्यः इत्यत्रा एव स्यात्, इह न स्यात् गव्यम्, नाव्यम् इति। तन्निमित्तस्य इति किम्? अतन्निमित्तस्य मा भूत्। उपोयते। औयत। लौयमानिः। पौयमानिः। <b>अत इञ्</b> <a href="4.1.95.html">4.1.95</a>। एवकारकरणम् किम्? धात्ववधारणम् यथा स्यात्, तन्निमित्तावधारणम् मा भूतिति तानिमित्तस्य हि धातोश्च अधातोश्च भवति। बाभ्रव्यः। अवश्यलाव्यम्। लवम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.80
sutra: धातोस्तन्निमित्तस्यैव</p>
<hr />
<p>यादौ प्रत्यये परे धातोरेचश्चेद्वान्तादेशस्तर्हि तन्निमित्तस्यैव नान्यस्य । लव्यम् । अवश्यलाव्यम् । तन्निमित्तस्यैवेति किम् । ओयते । औयत ॥ </p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.80
sutra: धातोस्तन्निमित्तस्यैव</p>
<hr />
<p>यकारादि-प्रत्यये परे प्रकृतेः अन्ते विद्यमानयोः ओकार-औकारयोः यथासङ्ख्यम् 'अव्' / 'आव्' आदेशः भवति — अस्य <b>वान्तो यि प्रत्यये</b> <a href="6.1.79.html">6.1.79</a> इति पूर्वसूत्रैण उक्तस्य विधेः प्रकृतसूत्रेण नियमनम् भवति । <b>यदि कश्चन यकारादि-प्रत्ययः धातोः परः आगच्छति, तर्हि <b>वान्तो यि प्रत्यये</b> <a href="6.1.79.html">6.1.79</a> इत्यनेन ओकार/औकारयोः प्राप्तौ अव्/आव्-आदेशौ तदा एव भवतः यदा तौ ओकार-औकारौ तेन यकारादि-प्रत्ययेनैव निर्मितौ स्तः</b> — इति प्रकृतसूत्रस्य आशयः । कानिचन उदाहरणानि एतानि —</p>
<ol>
<li>लूञ् (छेदने) धातोः <b>अचो यत्</b> <a href="3.1.97.html">3.1.97</a> अनेन सूत्रेण यत् प्रत्यये कृते <b>सार्वधातुकार्धधातुकयोः</b> <a href="7.3.84.html">7.3.84</a>  इत्यनेन उकारस्य गुणादेशः ओकारः विधीयते । अत्र ओकारादेशः प्रत्ययेन निर्मितः अस्ति, अतः अस्य ओकारस्य अवादेशः अवश्यं भवति । प्रक्रिया इयम् —</li>
</ol>
<p><pr></p>
<p>लूञ् (छेदने, क्र्यादिः, &lt;{9.16}&gt;)</p>
<p>→ लू + यत् [<b>अचो यत्</b> <a href="3.1.97.html">3.1.97</a> इति यत्-प्रत्ययः]</p>
<p>→ लो + य [<b>सार्वधातुकार्धधातुकयोः</b> <a href="7.3.84.html">7.3.84</a>  इति गुणः]</p>
<p>→ लव् + य [ओकारः यत्-प्रत्ययेन निर्मितः अस्ति, अतः  <b>धातोस्तन्निमित्तस्यैव</b> <a href="6.1.80.html">6.1.80</a> इत्यनेन ओकारस्य अवादेशः भवति ।]</p>
<p>→ लव्य</p>
<p></pr></p>
<ol>
<li>तथैव, लूञ् (छेदने) धातोः ण्यत्-प्रत्यये परे अपि इदं सूत्रम् उपयुज्य आवादेशः भवति । प्रक्रिया इयम् —</li>
</ol>
<p><pr></p>
<p>लूञ् (छेदने, क्र्यादिः, &lt;{9.16}&gt;)</p>
<p>लूञ् + ण्यत् [<b>ओरावश्यके</b> <a href="3.1.125.html">3.1.125</a> इति ण्यत् ]</p>
<p>→ लौ + य [<b>अचो ञ्णिति</b> <a href="7.2.115.html">7.2.115</a> इति वृद्धिः]</p>
<p>→ लाव्य [औकारस्य निर्माणम् यकारादिप्रत्ययेन क्रियते, अतः अस्य औकारस्य <b>धातोस्तन्निमित्तस्यैव</b> <a href="6.1.80.html">6.1.80</a>  इति औकारस्य आव्-आदेशः]</p>
<p></pr></p>
<p><title>सूत्रे 'तन्निमित्तस्य' इति ग्रहणस्य प्रयोजनम्</title></p>
<p>यदि यकारात् पूर्वम् उपस्थितः ओकारः/औकारः धातुनिर्मितः नास्ति, तर्हि <b>वान्तो यि प्रत्यये</b> <a href="6.1.79.html">6.1.79</a> इत्यनेन निर्दिष्टः अव्/आव्-आदेशः न भवति — इति स्पष्टीकर्तुम् <b>धातोस्तन्निमित्तस्यैव</b> <a href="6.1.80.html">6.1.80</a> इत्यस्मिन् सूत्रे 'तन्निमित्तस्य' इति अंशः स्थापितः अस्ति  । यथा, 'आ + वेञ्' इत्यस्य कर्मणि-लट्-प्रथमपुरुषैकवचनस्य प्रक्रियायाम् ओकारादेशः न क्रियते । प्रक्रिया इयम् —</p>
<p><pr></p>
<p>वेञ् (तन्तुसन्ताने, भ्वादिः, &lt;{1.1161}&gt;)</p>
<p>→ आ + वेञ् + लट् [<b>वर्तमाने लट्</b> <a href="3.2.123.html">3.2.123</a> इति लट् ]</p>
<p>→ आ + वे + त [<b>भावकर्मणोः</b> <a href="1.3.13.html">1.3.13</a> इति आत्मनेपदम् । <b>तिप्तस्झि..</b> <a href="3.4.78.html">3.4.78</a> इति आत्मनेपदस्य प्रथमपुरुषैकवचनस्य 'त' प्रत्ययः]</p>
<p>→ आ  + वे + यक् + त [<b>सार्वधातुके  यक्</b> <a href="3.1.67.html">3.1.67</a> इति यक्-विकरणम्]</p>
<p>→ आ + उ + य + त [<b>वचिस्वपियजादीनां किति</b> <a href="6.1.15.html">6.1.15</a> इति सम्प्रसारणम् , <b>सम्प्रसारणाच्च</b> <a href="6.1.108.html">6.1.108</a> इति पूर्वरूपम्]</p>
<p>→ आ + उ + य + ते [<b>टित आत्मनेपदानां टेरे</b> <a href="3.4.79.html">3.4.79</a> इति एकारः]</p>
<p>→ ओ + य + ते [आकार-उकारयोः <b>आद्गुणः</b> <a href="6.1.87.html">6.1.87</a> इति गुण-एकादेशः । अत्र धातोः ओकारात् परः यद्यपि प्रत्ययस्य यकारः अस्ति, तथापि अत्र ओकारस्य अव्-आदेशः न भवति, यतः अयम् ओकारः य-प्रत्ययेन निर्मितः नास्ति, <b>आद्गुणः</b> <a href="6.1.87.html">6.1.87</a>  इत्यनेन निर्मितः अस्ति ।]</p>
<p>→ ओयते </p>
<p></pr></p>
<p>एवमेव, अस्यैव वेञ्-धातोः कर्मणि-प्रयोगे लङ्-लकारस्य प्रथमपुरुषैकवचनस्य प्रक्रियायाम् आवादेशः न भवति —</p>
<p><pr></p>
<p>वेञ् (तन्तुसन्ताने, भ्वादिः, &lt;{1.1161}&gt;)</p>
<p>→ वेञ् + लङ्  [<b>अनद्यतने लङ्</b> <a href="3.2.111.html">3.2.111</a> इति लङ्]</p>
<p>→ वेञ् + त [<b>भावकर्मणोः</b> <a href="1.3.13.html">1.3.13</a> इति आत्मनेपदम् ।  <b>तिप्तस्झि..</b> <a href="3.4.78.html">3.4.78</a> इति आत्मनेपदस्य प्रथमपुरुषैकवचनस्य 'त' प्रत्ययः । यद्यपि 'लावस्थायाम् अट्' इति सिद्धान्तेन अडागमः लावस्थायाम् एव करणीयः, तथापि वेञ्-धातोः वकारस्य अग्रे भविष्यमाणम् उकारादेशं  दृष्ट्वा अयम् अडागमः &lt;ऽअकृतव्यूहाः पाणिनीयाःऽ&gt; अनया परिभाषया आदौ एव न प्रवर्तते । ]</p>
<p>→ वेञ् + यक् + त [<b>सार्वधातुके  यक्</b> <a href="3.1.67.html">3.1.67</a> इति यक्-विकरणम्]</p>
<p>→  उ + य + त [<b>वचिस्वपियजादीनां किति</b> <a href="6.1.15.html">6.1.15</a> इति सम्प्रसारणम् , <b>सम्प्रसारणाच्च</b> <a href="6.1.108.html">6.1.108</a> इति पूर्वरूपम्]</p>
<p>→ आट्  + उ + य + त [<b>आडजादीनाम्</b> <a href="6.4.72.html">6.4.72</a> इति आडागमः । ]</p>
<p>→ औ + य  + त [<b>आटश्च</b> <a href="6.1.90.html">6.1.90</a> इति वृद्धि-एकादेशः । &lt;ऽयदागमास्तद्गुणीभूतास्तद्ग्रहणेन गृह्यन्तेऽ&gt; इति न्यायेन धातुग्रहणेन आडागमस्यापि ग्रहणे कृते, औकारः धातोः अन्ते वर्तते । तथापि अत्र औकारस्य आव्-आदेशः न भवति, यतः अयम् औकारः य-प्रत्ययेन निर्मितः नास्ति अपितु <b>आटश्च</b> <a href="6.1.90.html">6.1.90</a>  इत्यनेन निर्मितः अस्ति ।</p>
<p>→ औयत </p>
<p></pr></p>
<p><title>सूत्रे 'एव' इति ग्रहणस्य प्रयोजनम्</title></p>
<p>अस्मिन् सूत्रे विद्यमानः 'एव' इति शब्दः नियमार्थः प्रयुज्यते, सः च 'धातोः' इति शब्देन सह अन्वेति । <hl>धातोः एव तन्निमित्तस्य, प्रातिपदिकात् तु तन्निमित्तस्य, अतन्निमित्तस्य च</hl> — इति अत्र आशयः । इत्युक्ते, प्रातिपदिकात् यदा यकारादिप्रत्ययः विधीयते, तदा प्रातिपदिके विद्यमानः ओकारः यद्यपि प्रत्ययनिर्मितः नास्ति, तथापि अव्/आव्-आदेशः अवश्यं भवति । अतएव <qt>नौ + यत् → नाव्यम्</qt> इति उदाहरणम् <b>वान्तो यि प्रत्यये</b> <a href="6.1.79.html">6.1.79</a> इत्यत्र सङ्गच्छते । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.80
sutra: धातोस्तन्निमित्तस्यैव</p>
<hr />
<p><b>धातोस्तन्निमित्तस्यैव</b> - ननु ओयते औयतेत्यत्रापि ओकारस्य औकारस्य च वान्तो यीति वान्तादेशः स्यादित्याशङ्क्य वान्तो यीति सूत्र नियमयति — धातोस्तन्निमित्तस्यैव । एचेति, वान्तो यि प्रत्यय इति चानुवर्तते । स यादिप्रत्ययो निमित्तं यस्य स तन्निमित्तः । यादिप्रत्यये परे धातोरेचो भवन् वान्तादेशो यादिप्रत्ययनिमित्तकस्यैव एचो भवति, नान्यस्येत्यर्थः । तदाह — यादौ प्रत्यय इत्यादिना । लव्यमिति । लूञ् छेदने । अचो यत् ।सार्वधातुकार्धधातुकयो॑रित्यूकारस्य गुण ओकारः । तस्य धात्ववयवत्वाद्यादिप्रत्ययानिमित्तकत्वाच्च वान्तादेशः । अवश्यलाव्यमिति । 'ओरावश्यके' इति लूञो ण्यत् ।अचो ञ्णिती॑त्यूकारस्य वृद्धिरौकारः ।अवश्य॑मित्यव्ययम् । मयूरव्यंसकादित्वात्समासः ।लुम्पेदवश्यमः कृत्ये॑इति मलोपः । अत्र औकारस्य धात्ववयवत्वाद्यादिप्रत्ययनिमित्तकत्वाच्च वान्तादेशः । ननु लव्यमवश्यलाव्यमित्यत्र वान्तो यीत्येव वान्तादेशः सिद्धः, अतस्तन्निमित्तस्यैवेति नियमार्थमिदं सूत्रमिति स्थितिः । तन्नियमविधेः किं प्रयोजनमिति पृच्छति — तन्निमित्तस्यैवेति किमिति । नियमस्य किं प्रयोजनमित्यर्थः । ओयते इति । वेञ् तन्तुसन्ताने । कर्मणि लट् बावकर्मणोरित्यात्मनेपदम् । यक् । वचिस्वपियजादीना॑मिति वकापरस्य संप्रसारणमुकारः पूर्वरूपम् ।अकृत्सार्वधातुकयो॑रित्युकारस्य दीर्घः । आङा सह उकारस्य आद्गुण इति गुण ओकारः । तस्य परादिवद्भावेन धात्ववयवत्वेऽपि यादिप्रत्ययनिमित्तकत्वाऽभावान्न वान्तादेशः । नन्वत्र न धातुलोपसूत्रस्थभाष्यरीत्या आद्गुण इति गुणस्य ओकारस्य पदद्वयापेक्षत्वेन बहिरङ्गतया वान्तादेशे कर्तव्ये असिद्धत्वादोकाराऽभावान्न वान्तादेशप्रसक्तिरत्यस्वरसादाह — औयतेति । वैञः केवलात्कर्मणि तङ् । आत्मनेपदादि पूर्ववत् । आडजादीनामित्याट् । आटश्चेति वृद्धिरौकारः । तस्य परादिवद्भावेन धात्ववयवत्वेऽपि यादिप्रत्ययनिमित्तकत्वाऽभावान्न वान्तादेशः । नात्र वृद्धेर्बहिरङ्गत्वं, पदद्वयापेक्षत्वाऽभावात् ।सिद्धे सत्यारम्भो नियमार्थः॑ इति न्यायेन नियमविधिसिद्धेः, तन्निमित्तस्यैवेत्येवकारस्तु विपरीतनियमव्यावृत्त्यर्थः । #एवकाराऽभावे हियादिप्रत्ययनिमित्तकस्य चेदेचो वान्तादेशस्तर्हि धातोरेवैच॑ इत्यपि नियमः प्रतीयेत । तथा च 'बाभ्रव्य' इत्यत्र वान्तादेशो न स्यात् । बभ्रोरपत्यं बाभ्रव्यः ।मधुबभ्र्वोब्र्राआहृणकौशिकयो॑रिति यञ् । 'ओर्गुण' इत्युकारस्य गुण ओकारः । तस्य यादिप्रत्ययनिमित्तकस्य धात्ववयवत्वाऽभावाद्वान्तादेशो न स्यात् । अत इष्टनिमावधारणार्थं तन्निमित्तस्यैवेत्येवकारः ।</p></div>