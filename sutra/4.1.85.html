<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.1.84.html"><button class="muted-button">Prev 4.1.84</button></a>
        <a href="4.1.86.html"><button class="muted-button">Next 4.1.86</button></a>
        </nav><h2 class="dev">दित्यदित्यादित्यपत्युत्तरपदाण्ण्यः</h2><p class="sname"><font color=blue>4-1-85 दित्यदित्यादित्यपत्युत्तरपदात् ण्यः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">प्राक् दीव्यतः अण्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 4.1.85
sutra: दित्यदित्यादित्यपत्युत्तरपदाण्ण्यः</p>
<hr />
<p>दिति-अदिति-अादित्य-पत्युत्तरपदात् प्राग्दीव्यतः ण्य तद्धितः प्रत्ययः समर्थानाम् प्रथमात् परः वा</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 4.1.85
sutra: दित्यदित्यादित्यपत्युत्तरपदाण्ण्यः</p>
<hr />
<p>दिति, अदिति, आदित्य-शब्देभ्यः, तथा 'पति' येषामुत्तरपदमस्ति तादृशेभ्यः शब्देभ्यः प्राग्दीव्यतीय-अर्थेषु ण्य-प्रत्ययः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 4.1.85
sutra: दित्यदित्यादित्यपत्युत्तरपदाण्ण्यः</p>
<hr />
<p>The words दिति, अदिति, आदित्य and the words that end in 'पति' get the ण्य प्रत्यय in the  प्राग्दीव्यतीय meanings.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 4.1.85
sutra: दित्यदित्यादित्यपत्युत्तरपदाण्ण्यः</p>
<hr />
<p>प्राग्दीव्यतः इत्येव। दिति-अदिति-आदित्य इत्येतेभ्यः, पत्युत्तरपदात् च प्रातिपदिकात् प्राग्दीव्यतीयेष्वर्थेषु ण्यः प्रत्ययो भवति। दैत्यः। आदित्यः। आदित्यम्। पत्युत्तरपदात् प्राजापत्यम्। सैनापत्यम्।  &lt;!यमाच्चेति वक्तव्यम्!&gt; याम्यम्।  &lt;!वाङ्मतिपितृमतां छन्दस्युपसंख्यानम्!&gt;। वाच्यः। मात्या। पैतृमत्यम्।  &lt;!पृथिव्या ञाञौ!&gt;। पार्थिवा। पार्थिवी।  &lt;!देवाद् यञञौ!&gt;। दैव्यम्। दैवम्। &lt;!बहिषष्टिलोपश्च!&gt;। बाह्याः। &lt;!ईकक् च!&gt;। बाहीकः। &lt;!ईकञ् छन्दसि!&gt;। बाहीकः। स्वरे विशेषः। टिलोपवचनमव्ययानां भमात्रे टिलोपस्य अनित्यत्वज्ञापनार्थमारातीयः। &lt;!स्थाम्नोऽकारः!&gt; । अश्वत्थामः। &lt;!लोम्नोऽपत्येषु बहुषु!&gt; । उडुलोमाः। शरलोमाः। बहुषु इति किम्? औडुलोमिः। शारलोमिः। &lt;!सर्वत्र गोरजादिप्रत्ययप्रसङ्गे यत्!&gt;। गव्यम् ।</p>
<p>अजादिप्रत्ययप्रसङ्गे इति किम्? गोभ्यो हेतुभ्य आगतं गोरूप्यम्। गोमयम्। ण्यादयः अर्थविशेषलक्षणादपवादात् पूर्वविप्रतिषेधेन। दितेरपत्यं दैत्यः। वनस्पतीनां समूहः वानस्पत्यम्। कथं दैतेयः ? दितिशब्दात् &lt;ऽकृदिकारादक्तिनःऽ&gt; (गणसूत्रम् 50), &lt;ऽसर्वतोऽक्तिन्नर्थादित्येकेऽ&gt; (गणसूत्रम् 51)   इति ङीषं कृत्वा <b>स्त्रीभ्यो ढक्</b> <a href="4.1.120.html">4.1.120</a> क्रियते। लिङ्गविशिष्टपरिभाषा च अनित्या।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 4.1.85
sutra: दित्यदित्यादित्यपत्युत्तरपदाण्ण्यः</p>
<hr />
<p>दित्यादिभ्यः पत्युत्तरपदाच्च प्राग्दीव्यतीयेष्वर्थेषु ण्यः स्यात् । अणोऽपवादः ॥  दैत्यः । अदितेरादित्यस्य वा आदित्यः । प्राजापत्यः ।  &lt;!यमाच्च!&gt; इति काशिकायाम् ॥ याम्यः ॥ &lt;!पृथिव्या ञाञौ !&gt; (वार्तिकम्) ॥ पार्थिवा । पार्थिवी ॥  &lt;!देवाद्यञञौ !&gt; (वार्तिकम्) ॥ दैव्यम् । दैवम् ॥ &lt;!बहिषष्टिलोपो यञ्च !&gt; (वार्तिकम्) ॥ बाह्यः ॥  &lt;!ईकक्च !&gt; (वार्तिकम्) ॥ बाहीकः ॥ &lt;!स्थाम्नोऽकारः !&gt; (वार्तिकम्) ॥ अश्वत्थामः । पृषोदरादित्वात्सस्य तः ॥  &lt;!भवार्थे तु लुग्वक्तव्यः !&gt; (वार्तिकम्) ॥ अश्वत्थामा । &lt;!लोम्नोऽपत्येषु बहुष्वकारः !&gt; (वार्तिकम्) ॥ बाह्वादीञोऽपवादः । उडुलोमाः । उडुलोमान् । बहुषुकिम् ? औडुलोमिः ॥  &lt;!गोरजादिप्रसङ्गे यत् !&gt; (वार्तिकम्) ॥ गव्यम् । अजादिप्रसङ्गे किम् ? । गोभ्यो हेतुभ्यः आगतं गोरूप्यम् ॥ गोमयम् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 4.1.85
sutra: दित्यदित्यादित्यपत्युत्तरपदाण्ण्यः</p>
<hr />
<p>दित्यादिभ्यः पत्युत्तरपदाच्च प्राग्दीव्यतीयेष्वर्थेषु ण्यः स्यात् । अणोऽपवादः । दितेरपत्यं दैत्यः । अदितेरादित्यस्य वा -</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 4.1.85
sutra: दित्यदित्यादित्यपत्युत्तरपदाण्ण्यः</p>
<hr />
<p><b>प्राग्दीव्यतोऽण्</b> <a href="4.1.83.html">4.1.83</a> अनेन सूत्रेण प्राग्दीव्यतीय-अर्थेषु औत्सर्गिकरूपेण 'अण्' प्रत्ययः विधीयते । परन्तु 'दिति' शब्दः, 'अदिति' शब्दः, 'आदित्य' शब्दः, तथा च यस्य शब्दस्य अन्ते 'पति' इति आगच्छति, तस्मात् शब्दात् वर्तमानसूत्रेणअण्-प्रत्ययस्य अपवादरूपेण ण्य-प्रत्ययः भवति । यथा - </p>
<p>1) दितेः अपत्यम् / निवासः / समूहः / इदम् / ...</p>
<p>=   दिति + ण्य</p>
<p>→ दैति + य [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ दैत् + य [<b>यस्येति च</b> <a href="6.4.129.html">6.4.129</a> इति इकारस्य लोपः]</p>
<p>→ दैत्य </p>
<p>2) अदितेः अपत्यम् /  निवासः / समूहः / इदम् / ...</p>
<p>= अदिति + ण्य</p>
<p>→ आदिति + य [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ आदित् + य [<b>यस्येति च</b> <a href="6.4.129.html">6.4.129</a> इति इकारस्य लोपः]</p>
<p>→ आदित्य </p>
<p>3) आदित्यस्य   अपत्यम् /  निवासः / समूहः / इदम् / ...</p>
<p>= आदित्य + ण्य</p>
<p>→ आदित्य + य [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ आदित्य् + य [<b>यस्येति च</b> <a href="6.4.129.html">6.4.129</a> इति अकारस्य लोपः]  </p>
<p>→ आदित्य् + य /  आदित् + य [<b>हलो यमां यमि लोपः</b> <a href="8.4.64.html">8.4.64</a> इति विकल्पेन यकारलोपः]  </p>
<p>→ आदित्य / आदित्य्य</p>
<p>4) प्रजापतेः अपत्यम् / निवासः / समूहः / इदम् / ..</p>
<p>= प्रजापति + ण्य</p>
<p>→ प्राजापति + य  [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ प्राजापत् + य  [<b>यस्येति च</b> <a href="6.4.129.html">6.4.129</a> इति अकारस्य लोपः]  </p>
<p>→ प्राजापत्य </p>
<p>ज्ञातव्यम् - </p>
<ol>
<li>
<p>अनेन सूत्रेण निर्दिष्टः ण्य-प्रत्ययः सर्वेषाम् (अन्येषाम् प्रत्ययानाम्) अपि अपवादत्वेन आगच्छति । यथा 'वनस्पति' शब्दात् <b>तस्य समूहः</b> <a href="4.2.37.html">4.2.37</a> इत्यस्मिन् अर्थे <b>अचित्तहस्तिधेनोष्ठक्</b> <a href="4.2.47.html">4.2.47</a> अनेन सूत्रेण वस्तुतः ठक्-प्रत्ययः अपि भवितुमर्हति । परन्तु 'वनस्पति'शब्दे 'पति' इति उत्तरपदमस्ति, अतः अस्मात् सूत्रात् सर्वेषु प्राग्दीव्यतीय-अर्थेषु ण्य-प्रत्ययः एव विधीयते, न हि ठक्-प्रत्ययः । अतः वनस्पतीनाम् समूहः = वनस्पति + ण्य = वानस्पत्य एतादृशमेव रूपं सिद्ध्यति ।   </p>
</li>
<li>
<p>अश्वपत्यादिगणे ये शब्दाः समाविष्टाः सन्ति, तेषाम् विषये वर्तमानसूत्रेण ण्य-प्रत्यये प्राप्ते तस्यापि अपवादत्वेन <b>अश्वपत्यादिभ्यश्च</b> <a href="4.1.84.html">4.1.84</a> इत्यनेन अण्-प्रत्ययः भवति । </p>
</li>
</ol>
<p>अत्र कानिचन वार्त्तिकानि ज्ञातव्यानि -   </p>
<ol>
<li>
<p>&lt;! यमात् चेति वक्तव्यम् !&gt; - 'यम' शब्दात् प्राग्दीव्यतीय-अर्थेषु ण्य-प्रत्ययः भवति । यथा, यमस्य अपत्यम् याम्य । </p>
</li>
<li>
<p>&lt;! वाङ्-मति-पितृमतां छन्दसि उपसङ्ख्यानम् !&gt; - वाच्, मति, तथा पितृमत् शब्देभ्यः प्राग्दीव्यतीय-अर्थेषु वेदेषु ण्य-प्रत्ययः भवति । यथा - वाच् + ण्य = वाच्य । मति + ण्य = मात्य । पितृमत्  + ण्य = पैतृमात्य । </p>
</li>
<li>
<p>&lt;! पृथिव्याः ञ-अञौ !&gt; - 'पृथिवी' शब्दात् प्राग्दीव्यतीय-अर्थेषु 'ञ' तथा 'अञ्' प्रत्ययौ विधीयेते ।  पृथिवी + ञ / अञ् → पार्थिव । द्वयोः प्रत्यययोः भेदः अयम् - ञ-प्रत्ययान्त-पार्थिव-शब्दात् स्त्रीत्वस्य विवक्षायाम् <b>अजाद्यतष्टाप्</b> <a href="4.1.4.html">4.1.4</a> इत्यनेन टाप्-प्रत्ययं कृत्वा 'पार्थिवा' इति प्रातिपदिकं सिद्ध्यति । परन्तु अञ्-प्रत्ययान्त-पार्थिव-शब्दात् स्त्रीत्वस्य विवक्षायाम् <b>टिड्ढाणञ्...</b> <a href="4.1.15.html">4.1.15</a> इत्यनेन ङीप्-प्रत्ययं कृत्वा 'पार्थिवी' इति प्रातिपदिकं सिद्ध्यति ।</p>
</li>
<li>
<p>&lt;!देवात् यञ्-अञौ!&gt; - 'देव' शब्दात्  प्राग्दीव्यतीय-अर्थेषु 'यञ्' तथा 'अञ्' प्रत्ययौ विधीयेते । देव + यञ् → दैव्य । देव + अञ् → दैव । </p>
</li>
<li>
<p>&lt;!बहिषः टिलोपः यञ् च!&gt; - 'बहिस्' शब्दात् प्राग्दीव्यतीय-अर्थेषु यञ्-प्रत्ययः भवति, तथा च 'बहिस्' शब्दस्य टिसंज्ञकस्य लोपः अपि भवति । बहिस् + यञ् → बाह्य । </p>
</li>
<li>
<p>&lt;! ईकक् च!&gt; - बहिस्-शब्दात् प्राग्दीव्यतीय-अर्थेषु ईकक्-प्रत्ययः अपि भवति । यथा - बहिस् + ईकक्  → बाहीक । </p>
</li>
<li>
<p>&lt;!ईकञ् छन्दसि!&gt; - बहिस्-शब्दात्  प्राग्दीव्यतीय-अर्थेषु वेदानां विषये 'ईकञ्' प्रत्ययः अपि भवति । बहिस् + ईकञ् → बाहीक । यद्यपि इदं प्रातिपदिकम् ईकक्-प्रत्ययान्तवदेव दृश्यते, तथाप्यत्र स्वरभेदः अस्ति - ईकञ्-प्रत्ययान्तः 'बाहीक' शब्दः <b>ञ्णित्यादिर्नित्यम्</b> <a href="6.1.197.html">6.1.197</a> इत्यनेन आद्युदात्तः अस्ति, तथा ईकक्-प्रत्ययान्तः 'बाहीक' शब्दः <b>कितः</b> <a href="6.1.165.html">6.1.165</a> इत्यनेन अन्तोदात्तः अस्ति । </p>
</li>
<li>
<p>&lt;!स्थाम्नः अकारः !&gt; - 'स्थामन्' शब्दान्त-प्रातिपदिकेभ्यः प्राग्दीव्यतीय-अर्थेषु 'अ' प्रत्ययः भवति । अश्वत्थाम्नः अपत्यम् =     अश्वत्थामन् + अ = अश्वत्थाम । (अश्वत्थामन् अयं वस्तुतः 'स्थामन्' शब्दान्तः एव अस्ति, अत्र सकारस्य <b>पृषोदरादीनि यथोपदिष्टम्</b> <a href="6.3.109.html">6.3.109</a> इत्यनेन तकारादेशः भवति ।]               </p>
</li>
<li>
<p>&lt;!लोम्नोपत्येषु बहुषु!&gt; - 'लोमन्' शब्दान्त-प्रातिपदिकेभ्यः <b>तस्यापत्यम्</b> <a href="4.1.92.html">4.1.92</a> इत्यस्मिन् अर्थे बहुवचनस्य विवक्षायाम् 'अ' प्रत्ययः भवति । यथा - उडुलोम्नः अपत्यानि बहूनि = उडुलोमन् + अ + जस् → उडुलोमाः । यदि बहुवचनस्य विवक्षा नास्ति तर्हि <b>बाह्वादिभ्यश्च</b> <a href="4.1.96.html">4.1.96</a> इत्यनेन इञ्-प्रत्ययः एव भवति । - उडुलोम्नः अपत्यम् एकम् = उडुलोमन् + इञ् = औडुलोमिः ।     </p>
</li>
<li>
<p>&lt;!सर्वत्र गोः अजादि-प्रत्ययप्रसङ्गे यत्!&gt; - गो-शब्दात् यत्र यत्र अजादिप्रत्ययः विधीयते, तत्र तत्र तं बाधित्वा 'यत्' प्रत्ययः आगच्छति । अस्य वार्तिकस्य प्रसक्तिः सर्वेषु अर्थेषु वर्तते, केवलं प्राग्दीव्यतीय-अर्थेषु न । यथा - </p>
</li>
</ol>
<p>अ) गोः विकारः इत्यत्र <b>तस्य विकारः</b>  <a href="4.3.134.html">4.3.134</a> इत्यनेन अण्-प्रत्यये प्राप्ते वर्तमानवार्तिकेन तं बाधित्वा 'यत्' प्रत्ययः आगच्छति - गो + यत् → [<b>वान्तो यि प्रत्यये</b> <a href="6.1.79.html">6.1.79</a> इत्यनेन  ओकारस्य अव्-आदेशे कृते -] गव्य ।</p>
<p>आ) 'गवा चरति' इत्यत्र <b>चरति</b> <a href="4.4.8.html">4.4.8</a> इत्यनेन ठक्-प्रत्यये प्राप्ते वर्तमानवार्तिकेन तं बाधित्वा 'यत्' प्रत्ययः आगच्छति । गो + यत् → गव्य । </p>
<p>यदि प्रत्ययः अजादिः नास्ति तर्हि तस्य अपवादत्वेन यत्-प्रत्ययः न विधीयते । यथा, गो + मयट् → गोमय । </p>
<p>अनेन सूत्रेण (तथा अग्रिम-सूत्रेण) उक्ताः प्रत्ययाः विशिष्टेषु अर्थेषु उक्तान् प्रत्ययान् कथं बाधन्ते अस्मिन् विषये अत्र भाष्यकारः एकं वार्त्तिकं पाठयति - &lt;!ण्यादयः अर्थविशेषलक्षणाद् अणपवादात् पूर्वविप्रतिषेधेन!&gt; । इत्युक्ते, यानि सूत्राणि अर्थविशेषं ज्ञापयन्ति, तेषाम् विषये एव अस्मिन् प्रकरणे पाठिताः ण्य-आदयः अपवादाः विधीयन्ते ; यानि सूत्राणि अर्थसामान्यं ज्ञापयन्ति, तेषां विषये न । अत्र 'अर्थसामान्य' इत्यनेन <b>तस्येदम्</b> <a href="4.3.120.html">4.3.120</a> सूत्रस्य ग्रहणं भवतीति व्याख्यानेषु स्पष्टीक्रियते । इत्युक्ते, वर्तमानसूत्रेण विहिताः अपवादाः <b>तस्येदम्</b> <a href="4.3.120.html">4.3.120</a>  इत्ययस्य विषये न स्वीकर्तव्याः । यथा, 'उष्ट्रपति' नाम किञ्चन पत्त्रम् (वाहनम्) अस्ति, तस्य <b>तस्येदम्</b> <a href="4.3.120.html">4.3.120</a>  अस्याम् विवक्षायाम् वर्तमानसूत्रेण उक्तं ण्य-प्रत्ययं बाधित्वा शैषिकप्रकरणे <b>पत्त्राध्वर्युपरिषदश्च</b>  <a href="4.3.131.html">4.3.131</a> इत्यत्र उक्तः अञ्-प्रत्ययः एव विधीयते । उष्ट्रपतेः इदम् औष्ट्रपतम् । परन्तु अन्येषु अर्थेषु तु अञ्-प्रत्ययः एव भवति । यथा, उष्ट्रपतीनां समूहः = उष्ट्रपति + ण्य = औष्ट्रपत्य । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 4.1.85
sutra: दित्यदित्यादित्यपत्युत्तरपदाण्ण्यः</p>
<hr />
<p>पतिशब्दस्योतरपदशब्देन बहुव्रीहौ कृते पश्चाद् द्वन्द्वः, न तु द्वन्द्वस्योतरपदशब्देन बहुव्रीहिरित्याह - पत्युतरपदाच्चेति । एतच्च प्रत्यासतेर्व्याख्यानाद्वा लभ्यते । अदितिग्रहणं तु तदुतरपदपरिग्रहार्थं स्यात्, न ह्यदित्युतरपदं दित्युतरपदं भवति । पत्यन्तादिति नोक्तम्, बहुच्पूर्वान्मा भूदिति । वाडमतिपितृमतामिति । कुर्वादिषु मतिपुतृमच्छब्दयोः पाठोऽपत्यार्थो भाषायामपि ण्यो यथा स्यादिति । अनेन तु च्छन्दसि सर्वेष्वेव प्राग्दीव्यतीयेषु ण्यविधिः । केचिद्वाक्शब्दमपि तत्रैव पठन्ति, तेन'याना वाच्या एते वत्साः'  इति प्रयोगोपपतिः । यमाच्चेति । यमशब्दोऽपि सूत्रे पठितव्य इत्यर्थः । पृथिव्या ञाञाविति । ञाञोः स्त्रियां विशेष इत्याह - पाथिवा, पार्थिवीति ।  स्थाम्न इति । बलवचनोऽयम् । तस्य केवलस्य यद्यप्यपत्येन योगो नास्ति, जातादिना तु योगः सम्भवत्येव । सर्वेषु च प्राग्दीव्यतीयेष्वयं विधिः, तस्मादश्वत्थाम इति भाष्योदाहरणादत्र तदन्तविधिर्भवति । अश्वत्थाम इति । अश्वस्येव्र स्थाम यस्येति बहुव्रीहौ अकारष्टिलोपः, पृषोदरादित्वात्सकारस्य तकारः । लोम्नोऽपत्ये बहुष्विति । बाह्वादिष्वयं पठ।ल्त इतीञि प्राप्ते बहुष्वकारः, केवलस्यापत्याअनायोगात्समर्थ्यातदन्तविधिः । उडुलोमा इति । उडूअनीव लोमान्यस्य, शरा इव लोमान्यस्येति बहुव्रीहिः । ननु बाह्वादिलक्षणे इञ्यपि कृते तस्य बह्वचेति लुकि सुबन्तादिञुत्पन्न इति प्रत्ययलक्षणेन'सुबन्तं पदम्'  इति पदसंज्ञायां नलोपेन सिद्धम् ? सिद्ध्यतु नामेदम् ; उडुलोमेभ्य इत्येवमादौ सुब्विधौ नलोपस्यासिद्धत्वादैसादिर्न स्यात्, इञो लुगपि प्राच्यभरतगोत्रादन्यत्र न सिध्यति, न वात्र पदसंज्ञा, ठसर्वनामस्थानेऽ इति निषेधात् । यथा च प्रत्ययलक्षणेन प्राप्तायाः सुबन्तमित्यस्या अपि पदसंज्ञायाः स निषेधस्तथोक्तं पुरस्तात् । सर्वत्रेति । नापत्य एव । यद्वा प्राग्दीव्यतीयेऽन्यत्र च, तेन गवा चरतीत्यत्रापि गव्य इति भवति । गोरूप्यमिति ।'हेतुमनुष्येभ्यो' न्यतरस्यां रूप्यःऽ,'मयड् च'  इति रूप्यमयटौ । ण्यादय इति । येन नाप्राप्तिन्यायेनाण एव ण्यादयोऽपवादाः, अमापवादैस्तु ढगादिभिः सह सम्प्रधाराणायां परत्वात एव स्युरिति वार्तिकारम्भः । अर्थविशेषोऽपत्यादिलक्षणं निमितं यस्य सोऽर्थविशेषलक्षणः । यस्तु तस्वेदमित्यर्थसामान्यलक्षणोऽणपवादः स परत्वाद्भवति, उष्ट्रपतिर्नाम पत्रं तस्येदमौष्ट्रपतम्'तत्राध्वर्युपरिषदश्च'  इत्यञ् भवति, न तु ण्यः । दितेरपत्यमिति । अत्र ठितश्चानिञःऽ इति ढग्न भवति, डौलेय इत्यादावेव तु भवति । वानस्पत्यमिति । अचितादिलक्षणष्ठग्न भवति, आपूपिकादावेव तु भवति । कथं दैतेय इति । अत्र तर्हीति । गम्यमानत्वान्न प्रयुक्तम् । यदि ण्यादयोऽर्थविशेषलक्षणादणपवादात्पूर्वविप्रतिषेधेन भवन्ति, कथं तर्हि दैतैयः सिध्यतीत्यर्थः । दितिशब्दादित्यादि । ननु'प्रातिपदिकग्रहणे लिङ्गविशिष्टस्यापि ग्रहणम्'  इति ङीषन्तादपि ण्य एव प्राप्नोति ? तत्राह - लिङ्गविशिष्टपरिभाषा चानित्येति । अन्ये तु भाष्वार्तिकयोरनुक्तत्वाद् दैतेय इत्यसाधुरिति स्थिताः ॥</p></div>