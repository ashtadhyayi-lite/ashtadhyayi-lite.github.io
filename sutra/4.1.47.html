<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.46.html">
            <button class="muted-button">Prev 4.1.46</button>
        </a>
        <a href="4.1.48.html">
            <button class="muted-button">Next 4.1.48</button>
        </a>
        </nav><h2>Kashika</h2>
<hr />
<p>index: 4.1.47
sutra: भुवश्च</p>
<hr />
<p>छन्दसि विषये स्त्रियां भुवो नित्यं ङीष् प्रत्ययो भवति। विभ्वी च। प्रभ्वी च। संभ्वी च। इह कस्मान् न भवति, स्वयम्भूः? उतः इति तपरकरणमनुवर्तते। ह्रस्वादेव इयं पञ्चमी। भुवः इति सौत्रो निर्देशः।</p>
<h2>Siddhanta Kaumudi</h2>
<hr />
<p>index: 4.1.47
sutra: भुवश्च</p>
<hr />
<p>ङीष् स्यात् छन्दसि । विभ्वी । प्रभ्वी । विप्रसंभ्य &lt;{SK3160}&gt; इति डुप्रत्ययान्तं सूत्रेऽनुक्रियते । उत इत्यनुवृत्तेः । उवङादेशस्तु सौत्रः ।&lt;!मुद्गलाच्छन्दसि लिच्च !&gt; (वार्तिकम्) ॥ ङीषो लित्त्वामानुक् चागमः । लित्स्वरः । रथीरभून्मुद्गलानी (र॒थीर॑भून्मुद्ग॒लानी॑) ॥</p>
<h2>Padamanjari</h2>
<hr />
<p>index: 4.1.47
sutra: भुवश्च</p>
<hr />
<p>विभ्वी, प्रभ्वीति ।'विप्रसंभ्यो ड्वसंज्ञायाम्'  इति डुप्रत्ययान्ताद् ङीष् । स्वयंभूरिति । भवतेः क्विप् । ह्रस्वादेवेयमिति । यद्येवं'घेर्ङिति'  इति गुणे कृते'भोः'  इति निर्देशः प्राप्नोति तत्राह - सौत्रोऽयं निर्देश इति । गुणस्यैव कृतस्य छान्दस उवङदेश इत्यर्थः ॥</p></div>