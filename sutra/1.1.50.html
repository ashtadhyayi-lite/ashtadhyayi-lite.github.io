<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.49.html"><button class="muted-button">Prev 1.1.49</button></a>
        <a href="1.1.51.html"><button class="muted-button">Next 1.1.51</button></a>
        </nav><h2 class="title">स्थानेऽन्तरतमः</h2><p class="sname"><font color=blue>1-1-50 स्थाने अन्तरतमः</font> <font color="DeepPink"> आदेशे</font> <font color="ForestGreen">षष्ठी स्थाने</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p>स्थाने अन्तरतमः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p>स्थानिनः अनेके आदेशाः सम्भवन्ति चेत् तेभ्यः सदृशतमः आदेशः एव विधीयते ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p>Out of multiple आदेशाः possible in a place, the one that is closest in properties gets selected. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p>स्थाने प्राप्यमाणानामन्तरतम आदेशो भवति सदृशतमः । कुतश्च शब्दस्य आन्तर्यम् ? स्थानार्थगुणप्रमाणतः । स्थानतः - <b>अकः सवर्णे दीर्घः</b> <a href="6.1.101.html">6.1.101</a> - दण्डाग्रम्,  यूपाग्रम् - द्वयोरकारयोः कण्ठ्य एव दीर्घ आकारो भवति । अर्थतः - वतण्डी च असौ युवतिश्च वातण्ड्ययुवतिः - पुंवद्भावेन आन्तरतमः पुंशब्दोऽतिदिश्यते । गुणतः - पाकः, त्यागः,  रागः - <b>चजोः कु घिण्यतोः</b> <a href="7.3.52.html">7.3.52</a> इति चकारस्य अल्पप्राणस्य अघोषस्य तादृश एव ककारो भवति, जकारस्य घोषवतोऽल्पप्राणस्य तादृश एव गकारः । प्रमाणतः - अमुष्मै, अमूभ्याम् - <b>अदसोऽसेर्दादु दो मः</b> <a href="8.2.80.html">8.2.80</a> इति ह्रस्वस्य ह्रस्वः, दीर्घस्य दीर्घः । स्थाने इति वर्तमाने पुनः स्थानेग्रहणं किम् ? यत्र अनेकमान्तर्यं सम्भवति तत्र स्थानत एव आन्तर्यं बलीयो यथा स्यात् - चेता, स्तोता । प्रमाणतोऽकारो गुणः प्राप्तः, तत्र स्थानत आन्तर्यादेकारौकारौ भवतः । तमब्ग्रहणं किम् ? वाग् घसति, त्रिष्टुब् भसति । <b>झयो होऽन्यतरस्याम्</b> <a href="8.4.62.html">8.4.62</a> इति हकारस्य पूर्वसवर्णे क्रियमाणे सोष्मणः सोष्माणः इति द्वितीयाः प्रसक्ताः ; नादवतो नादवन्तः इति तृतीयाः ;  तमब्ग्रहणाद् ये सोष्माणो नादवन्तश्च ते भवन्ति चतुर्थाः ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p>प्रसङ्गे सति सदृशतम आदेशः स्यात् । [(परिभाषा - ) यत्रानेकविधमान्तर्यं तत्र स्थानत आन्तर्यं बलीयः] ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p>प्रसङ्गे सति सदृशतम आदेशः स्यात् । सुध्य् उपास्य इति जाते ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p>अष्टाध्याय्यां विद्यमानैः विधिसूत्रैः भिन्नेषु स्थलेषु भिन्नाः आदेशाः विधीयन्ते । एतैः सूत्रैः एकस्मिन् एव प्रसङ्गे यदि एकाधिकाः आदेशाः उच्यन्ते, तर्हि तेषु कः आदेशः चेतव्यः इति निर्णयं कर्तुम् प्रकृतसूत्रम् उपयुज्यते । एतादृशे प्रसङ्गे <b>सदृशतमः (most similar)</b> आदेशः भवति —‌ इति प्रकृतसूत्रस्य आशयः । </p>
<p>आदेशानाम् स्थानिभिः सह साधर्म्यम् <b>चतुर्विधम्</b> अस्ति इति व्याख्यानैः स्पष्टी क्रियते ।आदेशचयनस्य प्रसङ्गे एते चत्वारः प्रकाराः तत्तत्क्रमेणैव निरीक्ष्य, यस्य प्रकारस्य अवलम्बं कृत्वा सदृशतमस्य आदेशस्य चयनं सम्भवति, तस्य प्रकारस्य आधारेण आदेशस्य अत्र निर्णयः क्रियते । एतेषाम् क्रमेण विवरणम् एतादृशम् —</p>
<p><hlb>1. स्थानसादृश्यम् —</hlb> यत्र भिन्नानाम् आदेशानाम् उच्चारणस्थानम् परस्परेभ्यः भिद्यते, तत्र स्थानिनः उच्चारणस्थानेन  सह यस्य <b>उच्चारणस्थानम्</b> सदृशतमम्, तस्य आदेशस्य चयनम् क्रियते । यथा,  <qt>दैत्य + अरि</qt> इत्यत्र <b>अकः सवर्णे दीर्घः</b> <a href="6.1.101.html">6.1.101</a> इति सूत्रेण द्वयोः अकारयोः स्थाने दीर्घः एकादेशः भवति । अत्र 'आ, ई, ऊ, ॠ, ए, ऐ, ओ, औ' एते सर्वेऽपि दीर्घसंज्ञकाः वर्णाः आदेशरूपेण प्राप्नुवन्ति । तत्र स्थानिनोः उच्चारणस्थानम् 'कण्ठः' इति दृष्ट्वा, तत्सदृशतमः कण्ठेन उच्चार्यमाणः आकारः एव स्थानसाधर्म्यात् आदेशरूपेण विधीयते ।प्रक्रिया इयम् —</p>
<p><pr></p>
<p>दैत्यानाम् अरिः</p>
<p>→ दैत्य + अरि [<b>षष्ठी</b> <a href="2.2.8.html">2.2.8</a> इति षष्ठीतत्पुरुषसमासः । <b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ दैत्यारि [<b>अकः सवर्णे दीर्घः</b> <a href="6.1.101.html">6.1.101</a> इति दीर्घैकादेशः । अत्र द्वयोः अकारयोः स्थाने उच्चारणस्थानसाधर्म्यात् आकारः आदेशरूपेण विधीयते ]</p>
<p></pr></p>
<p><b>स्थानसादृश्यस्य अपरम् उदाहरणम् एतादृशम् —</b> <b>मिदेर्गुणः</b> <a href="7.3.82.html">7.3.82</a> इत्यनेन मिद्-धातोः इकारस्य गुणः भवति । अत्र इकारस्य स्थाने गुणसंज्ञकाः अकार-एकार-ओकाराः आदेशरूपेण प्राप्नुवन्ति । एतेषाम् त्रयाणाम् अपि उच्चारणस्थानम् भिन्नम् अस्ति — अकारस्य कण्ठः, एकारस्य कण्ठतालु, ओकारस्य कण्ठोष्ठम् । अतः अत्र स्थानसादृश्यस्य साहाय्यं स्वीकृत्य आदेशस्य चयनं क्रियते । तत्र स्थानिनः (इकारस्य) उच्चारणस्थानम् तालु इति , तत्सदृशम् केवलम् एकारस्य एव उच्चारणस्थानम् वर्तते (यतः एकारस्य उच्चारणे अपि तालुनः प्रयोगः क्रियते) अतः अत्र इकारस्य स्थाने एकारः आदेशरूपेण विधीयते । प्रक्रिया इयम् —</p>
<p><pr></p>
<p>ञिमिदाँ (स्नेहने, दिवादिः, &lt;{4.158}&gt;)</p>
<p>→ मिद् + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ मिद् + तिप् [<b>तिप्तस्झि..</b> <a href="3.4.78.html">3.4.78</a> इति प्रथमपुरुषैकवचनस्य तिप्-प्रत्ययः] </p>
<p>→ मिद् + श्यन् + ति [<b>दिवादिभ्यः श्यन्</b> <a href="3.1.69.html">3.1.69</a> इति श्यन्-प्रत्ययः]</p>
<p>→ मेद् + य + ति [<b>मिदेर्गुणः</b> <a href="7.3.82.html">7.3.82</a> इति मिद्-धातोः इकारस्य गुणः । <b>स्थानेऽन्तरतमः</b> <a href="1.1.50.html">1.1.50</a> इति स्थानसाधर्म्यात् इकारस्य स्थाने एकारः]</p>
<p>→ मेद्यति</p>
<p></pr></p>
<p><hlb>2. अर्थसादृश्यम् —</hlb> यत्र स्थानसादृश्यस्य आधारेण आदेशस्य चयनं नैव कर्तुं शक्यते, तत्र <b>अर्थस्य</b> आधारेण आदेशस्य चयनम् कर्तुम् यत्नः कर्तव्यः ।  इत्युक्ते, भिन्नेभ्यः आदेशेभ्यः यस्य आदेशस्य अर्थः स्थानिनः सदृशः अस्ति, तस्य आदेशस्य चयनम् करणीयम् । अस्य उदाहरणम् इत्थम् — वतण्डशब्दात् स्त्रीवाचिनि गोत्रापत्यार्थे <b>वतण्डाच्च</b> <a href="4.1.108.html">4.1.108</a> इति शब्देन यञ्-प्रत्यये कृते <qt>वातण्ड्य</qt>-शब्दे प्राप्ते; ततः स्त्रीत्वस्य विवक्षायाम्  <b>शार्ङ्गरवाद्यञो ङीन्</b> <a href="4.1.73.html">4.1.73</a> इत्यनेन ङीन्-प्रत्ययं कृत्वा, ततः <b>लुक् स्त्रियाम्</b> <a href="4.1.109.html">4.1.109</a> इत्यनेन यञ्-प्रत्ययस्य लोपे कृते <qt>वतण्डी</qt> इति शब्दः सिद्ध्यति । अस्य <qt>वतण्डी</qt>-शब्दस्य यत्र कर्मधारयसमासः क्रियते, तत्र  <b>पुंवत् कर्मधारयजातीयदेशीयेषु</b> <a href="6.3.42.html">6.3.42</a>  इति सूत्रेण <qt>वतण्डी</qt>-शब्दस्य पुंवद्भावः प्राप्नोति । अत्र <qt>वतण्डी</qt>-शब्दस्य पुंवद्भावे यद्यपि <qt>वतण्ड</qt>-इति रूपं सम्भवति, तथापि तस्य अर्थः <qt>वतण्डी</qt>-शब्दस्य अर्थात् भिद्यते, यतः <qt>वतण्डी</qt>-शब्दः गोत्रापत्यस्य अर्थे अत्र प्रयुक्तः अस्ति । अतः अत्र <qt>वतण्डी</qt>-शब्दस्य  पुंवद्भावे कृते <qt>वतण्ड</qt>-शब्दः</qt> नैव गृह्यते, अपि तु अर्थेन सदृशः <qt>वातण्ड्य</qt></b>-इत्येव शब्दः स्वीक्रियते । प्रक्रिया इयम् —</p>
<p><pr></p>
<p>वतण्डस्य गोत्रापत्यम्</p>
<p>→ वतण्ड + यञ् [<b>वतण्डाच्च</b> <a href="4.1.108.html">4.1.108</a> इति यञ् । ]</p>
<p>→ वातण्ड्य + ई [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः, <b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ वातण्ड्य् + ङीन् [स्त्रीत्वस्य विवक्षायाम् <b>शार्ङ्गरवाद्यञो ङीन्</b> <a href="4.1.73.html">4.1.73</a> इति ङीन्-प्रत्ययः]</p>
<p>→‌ वतण्ड + ई [<b>लुक् स्त्रियाम्</b> <a href="4.1.109.html">4.1.109</a> इति यञ्-प्रत्ययस्य लुक् । प्रत्ययस्य लुकि कृते &lt;ऽनिमित्तापाये नैमित्तिकस्याप्यपायःऽ&gt; इति तद्विशिष्टम् कार्यम् अपि निवर्तते ।]</p>
<p>→ वतण्ड् + ई [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ वतण्डी </p>
<p>→ वतण्डी च असौ युवतिः च [<b>विशेषणं विशेष्येण बहुलम्</b> <a href="2.1.57.html">2.1.57</a> इति कर्मधारयसमासः]</p>
<p>→ वातण्ड्य + युवति [<b>पुंवत् कर्मधारयजातीयदेशीयेषु</b> <a href="6.3.42.html">6.3.42</a>  इति सूत्रेण वतण्डी-शब्दस्य पुंवद्भावः प्राप्नोति । अत्र 'वतण्ड' तथा 'वातण्ड्य' इति द्वौ शब्दौ पुंवद्भावेन प्राप्नुतः, यतः द्वयोः अपि स्त्रीत्वे 'वतण्डी' इत्येव सिद्ध्यति । अतः अत्र उचितस्य आदेशस्य चयनम् अर्थसादृश्यस्य आधारेण क्रियते । वतण्डी-शब्दः अत्र गोत्रापत्यस्य अर्थे प्रयुज्यते, अतः  पुंवद्भावे कृते  अर्थेन सदृश्यः वातण्ड्यशब्दः एव अत्र आदेशरूपेण विधीयते ।</p>
<p>→ वातण्ड्ययुवति</p>
<p></pr> </p>
<p><b>अर्थसादृश्यस्य अपरम् उदाहरणम् एतादृशम् —</b> <b>तृज्वत् क्रोष्टुः</b> <a href="7.1.95.html">7.1.95</a> इति सूत्रे क्रोष्टु-शब्दस्य स्थाने तृज्वद्भावे प्राप्ते, कर्तृ/हर्तृ/दातृ-इत्यादयः भिन्नाः शब्दाः तत्र आदेशरूपेण प्राप्नुवन्ति; परन्तु एतेषु सर्वेषु अर्थेन सदृशः 'क्रोष्टृ' इत्येव शब्दः अत्र आदेशरूपेण स्वीक्रियते । यथा —</p>
<p><pr></p>
<p>क्रोष्टु + औ [प्रथमाद्विवचनस्य औ-प्रत्ययः]</p>
<p>→ क्रोष्टृ + औ [<b>तृज्वत् क्रोष्टुः</b> <a href="7.1.95.html">7.1.95</a> इति सूत्रेण क्रोष्टु-शब्दस्य स्थाने तृजन्तः सदृशतमः क्रोष्टृ-आदेशः]</p>
<p>→ क्रोष्टर् + औ [<b>ऋतो ङिसर्वनामस्थानयोः</b> <a href="7.3.110.html">7.3.110</a> इत्यनेन सर्वनामस्थाने परे अङ्गस्य गुणः । <b>उरण् रपरः</b> <a href="1.1.51.html">1.1.51</a> इति सः रपरः]</p>
<p>→ क्रोष्टारौ [<b>अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्</b> <a href="6.4.11.html">6.4.11</a> इत्यनेन अङ्गस्य उपधायाः दीर्घः]</p>
<p></pr></p>
<p><hlb>3. गुणसादृश्यम् —‌</hlb> स्थानसदृशम् तथा च अर्थसदृशम् - द्वयोः अपि साहाय्येन आदेशस्य चयनम् यत्र न शक्यम्, तत्र <b>बाह्यप्रयत्नस्य (गुणस्य)</b> आधारेण आदेशस्य चयनम् करणीयम् । यथा, <qt>वाग् + हरिः</qt> इत्यत्र <b>झयो होऽन्यतरस्याम्</b> <a href="8.4.62.html">8.4.62</a> इति सूत्रेण हकारस्य पूर्वसवर्णः प्राप्नोति । अत्र हकारस्य सवर्णाः <qt>क्/ख्/ग्/घ्</qt> एते चत्वारः वर्णाः आदेशरूपेण प्राप्नुवन्ति । एतेषाम् सर्वेषाम् अपि उच्चारणस्थानम् 'कण्ठः' इति समानम् अस्ति, अतः अत्र स्थानसाधर्म्यात् आदेशचयनं नैव सम्भवति । एवमेव अत्र अर्थविशिष्टम् आदेशविधानम् न कृतम् अस्ति अतः अत्र  अर्थसाधर्म्यात् अपि आदेशचयनं न सम्भवति । अस्यां स्थितौ आदेशनिर्णयार्थम् एतेषाम् वर्णानाम् बाह्यप्रयत्नाः अवलोक्यन्ते । ते एतादृशाः —</p>
<p><list></p>
<p>i) ककारस्य बाह्यप्रयत्नः = विवार-श्वास-अघोष-अल्पप्राणः</p>
<p>ii) खकारस्य बाह्यप्रयत्नः = विवार-श्वास-अघोष-महाप्राणः</p>
<p>iii) गकारस्य बाह्यप्रयत्नः = संवार-नाद-घोष-अल्पप्राणः</p>
<p>iv) घकारस्य बाह्यप्रयत्नः = संवार-नाद-घोष-महाप्राणः</p>
<p>v) हकारस्य बाह्यप्रयत्नः = संवार-नाद-घोष-महाप्राणः</p>
<p></list></p>
<p>हकारस्य बाह्यप्रयत्नः घकारसदृशाः सन्ति इति निष्कर्षः अत्र सिद्ध्यति । अतः अत्र हकारस्य स्थाने तत्सदृशतमः संवार-नाद-घोष-महाप्राणवान् घकारः आदेशरूपेण स्वीकृत्य <qt>वाग्घरि</qt> इति रूपं सिद्ध्यति । प्रक्रिया इयम् —</p>
<p><pr></p>
<p>वाचाम् हरिः</p>
<p>→ वाक् + हरि [<b>षष्ठी</b> <a href="2.2.8.html">2.2.8</a> इति षष्ठीतत्पुरुषसमासः । <b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ वाग् + हरि [<b>झलां जशोऽन्ते</b> <a href="8.2.39.html">8.2.39</a> इति ककारस्य जश्त्वे गकारः]</p>
<p>→ वाग् + घरि [<b>झयो होऽन्यतरस्याम्</b> <a href="8.4.62.html">8.4.62</a> इति हकारस्य पूर्वसवर्णादेशे घकारादेशः । अत्र गुणस्य आधारेण आदेशस्य चयनं क्रियते ।]</p>
<p>→ वाग्घरि</p>
<p></pr></p>
<p><b>गुणसादृश्यस्य अपरम् उदाहरणम् एतादृशम् —</b> पच्-धातोः घञ्-प्रत्यये कृते <b>चजोः कु घिण्ण्यतोः</b> <a href="7.3.52.html">7.3.52</a> इत्यनेन कुत्वं विधीयते । तत्र कवर्गस्य पञ्च अपि वर्णाः (क्, ख्, ग्, घ्, ङ्) आदेशरूपेण प्राप्नुवन्ति । एतेभ्यः चकारस्य बाह्यप्रयत्नाः (विवार-श्वास-अघोष-अल्पप्राणः) एते ककारेण सह समानाः सन्ति इति दृष्ट्वा चकारस्य स्थाने ककारस्यैव आदेशरूपेण विधानम् भवति । प्रक्रिया इत्थम् —</p>
<p><pr></p>
<p>पच् + घञ्  [<b>भावे</b> <a href="3.3.18.html">3.3.18</a> इति घञ्]</p>
<p>→ पच्  + अ [इत्संज्ञालोपः]</p>
<p>→ पाच् + अ [<b>अत उपधायाः</b> <a href="7.2.116.html">7.2.116</a> इति वृद्धिः]</p>
<p>→ पाक [<b>चजोः कु घिण्ण्यतोः</b> <a href="7.3.52.html">7.3.52</a> इति चकारस्य स्थाने गुणसाधर्म्यात् ककारादेशः]</p>
<p></pr></p>
<p><b>गुणसादृश्यस्य तृतीयम् उदाहरणम् एतादृशम् —</b> <qt>उद् + स्थानम्</qt> इत्यत्र <b>उदः स्थास्तम्भोः पूर्वस्य</b> <a href="8.4.61.html">8.4.61</a> इति सूत्रेण सकारस्य स्थाने पूर्वसवर्णादेशः विधीयते । तत्र दकारस्य सवर्णाः <qt>त्, थ्, द्, ध्, न्</qt> एते पञ्च वर्णाः आदेशरूपेण प्राप्नुवन्ति । अस्यां स्थितौ सकारस्य विवार-श्वास-अघोष-महाप्राणम् बाह्यप्रयत्नं दृष्ट्वा तत्सदृशः बाह्यप्रयत्नः यस्य वर्णस्य अस्ति, सः एव वर्णः (इत्युक्ते, थकारः) आदेशरूपेण विधीयते । प्रक्रिया इयम् —</p>
<p><pr></p>
<p>उद् + स्थानम्</p>
<p>→ उत् + स्थानम् [<b>खरि च</b> <a href="8.4.55.html">8.4.55</a> इति चर्त्वम्]</p>
<p>→ उत् + थ्थानम् [<b>उदः स्थास्तम्भोः पूर्वस्य</b> <a href="8.4.61.html">8.4.61</a> इति सकारस्य सदृशतमः थकारः आदेशरूपेण विधीयते ।]</p>
<p>→ उत्थ्थानम्</p>
<p>→ उत्थानम् [<b>झरो झरि सवर्णे</b> <a href="8.4.65.html">8.4.65</a> इत्यनेन थकारस्य विकल्पेन लोपः]</p>
<p></pr></p>
<p><hlb>4. प्रमाणसादृश्यम् —‌</hlb> यत्र अन्यैः प्रकारैः आदेशस्य चयनम् न हि सम्भवति, तत्र <b>उच्चारणकालस्य (प्रमाणस्य)</b> आधारेण आदेशस्य चयनम् करणीयम् । यथा, अदस्-शब्दस्य तृतीयाद्विवचनस्य प्रक्रियायाम् <qt>अदा + भ्याम्</qt> इति स्थिते <b>अदसोऽसेर्दादु दो मः</b> <a href="8.2.80.html">8.2.80</a> अनेन सूत्रेण <qt>अदस्</qt>-शब्दस्य दकारस्य मकारादेशः, तथा च दकारात् परस्य वर्णस्य (आकारस्य) उकारादेशः भवति ।&lt;ऽभाव्यमानोऽप्युकारः सवर्णान् गृह्णातिऽ&gt; इति परिभाषया अत्र आदेशरूपेण उक्तः उकारः अवश्यं सवर्णग्रहणं करोति, अतः अत्र ह्रस्व-उकारः तथा च दीर्घ-ऊकारः एतौ द्वौ अपि आदेशरूपेण प्राप्नुतः । एताभ्याम् उचितस्य आदेशस्य चयनं कर्तुम् अत्र उच्चारणकालस्य साधर्म्यम् स्वीक्रियते । तत्र आकारः दीर्घसंज्ञकः वर्णः अस्ति, अतः तस्य स्थाने मात्रासाधर्म्यात् दीर्घ-ऊकारः एव आदेशरूपेण विधीयते । अनेन <qt>अमूभ्याम्</qt> इति दीर्घघटितं रूपं सिद्ध्यति । प्रक्रिया इयम् —</p>
<p><pr></p>
<p>अदस् + भ्याम् [तृतीयाद्विवचनस्य प्रत्ययः]</p>
<p>→ अदअ + भ्याम् [<b>त्यदादीनामः</b> <a href="7.2.102.html">7.2.102</a> इति अकारादेशः]</p>
<p>→ अद + भ्याम् [<b>अतो गुणे</b> <a href="6.1.97.html">6.1.97</a> इति पररूपैकादेशः]</p>
<p>→ अदा + भ्याम् [<b>सुपि च</b> <a href="7.3.102.html">7.3.102</a> इति अङ्गस्य दीर्घः]</p>
<p>→ अमू + भ्याम् [ <b>अदसोऽसेर्दादु दो मः</b> <a href="8.2.80.html">8.2.80</a>  इत्यनेन दकारस्य मकारः, आकारस्य तत्सदृशः दीर्घः ऊकारः]</p>
<p>→ अमूभ्याम्</p>
<p></pr></p>
<p>यत्र ह्रस्व-वर्णस्य स्थाने उवर्णादेशः प्राप्नोति, तत्र मात्रासादृश्यात् ह्रस्व-उकारः आदेशरूपेण विधीयते । यथा -</p>
<p><pr></p>
<p>अदस् + ङे [चतुर्थ्येकचवनस्य प्रत्ययः]</p>
<p>→ अदअ + ङे [<b>त्यदादीनामः</b> <a href="7.2.102.html">7.2.102</a> इति अकारादेशः]</p>
<p>→ अद + ङे [<b>अतो गुणे</b> <a href="6.1.97.html">6.1.97</a> इति पररूपैकादेशः]</p>
<p>→ अद + स्मै [<b>सर्वनाम्नः स्मै</b> <a href="7.1.14.html">7.1.14</a> इति स्मै-आदेशः]</p>
<p>→ अमु + स्मै [ <b>अदसोऽसेर्दादु दो मः</b> <a href="8.2.80.html">8.2.80</a>  इत्यनेन दकारस्य मकारः, दकारात् परस्य वर्णस्य (अकारस्य) तत्सदृशः ह्रस्वः उकारः]</p>
<p>→ अमुष्मै [<b>आदेशप्रत्यययोः</b> <a href="8.3.59.html">8.3.59</a> इति षत्वम्]</p>
<p></pr></p>
<p>अनेन प्रकारेण स्थान-अर्थ-गुण-प्रमाण-साधर्म्यस्य आधारे उचिततमस्य आदेशस्य निर्णयः सम्भवति । </p>
<p><title>अनेकविधे आनन्तर्ये स्थानसाधर्म्यम् एव ग्रहीतव्यम्</title></p>
<p>प्रकृतसूत्रे पूर्वसूत्रात् <qt>स्थाने</qt> इति शब्दः 'उच्चारणप्रसङ्गः' अस्मिन् अर्थे अनृवृत्तिरूपेण स्वीक्रियते । प्रकृतसूत्रे अपि <qt>स्थाने</qt> इति शब्दः पाठितः अस्ति । अस्य अर्थः तु <b>उच्चारणस्थानम्</b> इति स्वीक्रियते । इत्युक्ते, यत्र अनेकाः आदेशाः सम्भवन्ति, तत्र प्रारम्भे उच्चारणस्थानस्य साधर्म्यम् एव द्रष्टव्यम्, तस्यु आधारेण सदृशतमः आदेशः लभ्यते चेत् अन्य-साधर्म्यानाम् चिन्तनम् नैव करणीयम् — इति अत्र आशयः अस्ति । अतएव, उपरिनिर्दिष्टे <qt>मेद्यति</qt> इति उदाहरणे इकारस्य स्थाने यदा गुणसंज्ञकवर्णस्य विधानं भवति, तदा तत्र अकार-एकार-ओकाराः आदेशरूपेण प्राप्नुवन्ति । अत्र अकारस्य इकारेण सह प्रमाणसाधर्म्यम् विद्यते, परन्तु एकारस्य इकारेण सह उच्चारणस्थानसाधर्म्यं विद्यते । अस्यां स्थितौ उच्चारणस्थानसाधर्म्यस्य एव चिन्तनं भवति, अन्यसाधर्म्यस्य न । अतः तस्मिन् उदाहरणे इकारस्य स्थाने एकारादेशः एव आदेशरूपेण विधीयते । एतम् विषयम् एव उपलक्ष्य परिभाषेन्दुशेखरे  &lt;ऽयत्र अनेकविधमान्तर्यम्, तत्र स्थानतः आन्तर्यं बलीयःऽ&gt; इति परिभाषा  पाठिता लभ्यते । तत्र नागेशेन एतेषाम चतुर्णाम् अपि भेदानां उदाहरणानि दत्तानि सन्ति । प्रकृतसूत्रस्य भाष्ये अपि एतेषाम् विवरणम् लभ्यते । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p><b>स्थानेऽन्तरतमः</b> - स्थानेऽन्तरतमः । 'स्थानं प्रसङ्ग' इत्युक्तम् । अन्तरशब्दोऽत्र सदृशपर्यायः, अतिशयतोऽन्तरोऽन्तरतमः । तदाह — प्रसङ्गे सतीत्यादिना । एकस्य स्थानिनोऽनेकादेशप्रसङ्गे सति यः स्थानार्थगुणप्रमाणतः स्थानिना सदृशतमः स एवादेशो भवतीत्यर्थः । अत्र स्थानशब्देन ताल्वादिस्थानं विवक्षितम् । गुणशब्देन प्रयत्नः । प्रमाणशब्देन एकद्विमात्रादिपरिमाणम् । तत्र स्थानतो यथा — दध्यत्र । तालुस्थानकस्य इकारस्य तालुस्थानको यकारः । अर्थतो यथा — तृज्वत्क्रोष्टुरिति क्रोष्टुशब्दस्य उकारान्तस्य तृजन्त आदेशो भवन्नर्थसाम्यात् क्रोष्टृशब्द एव तृजन्त आदेशो भवति । गुणतो यथा — वाग्घरिः । अत्र हकारः स्थानी घोषनादसंवारमहाप्राणप्रयत्नवान् । तस्य गकारसवर्णो भवंश्चतुर्थो घकारो भवति, तस्य हकारेण स्थानिना घोषनादसंवारमहाप्राणप्रयत्नसाम्यात् । ककारस्तु न भवति, तस्य आआसाऽघोषविवाराल्पप्राणप्रयत्नकत्वात् । तथा खकारोऽपि द्वितीयो न भवति, तस्य महाप्राणप्रयत्नसाम्येऽपि आआसाऽघोषविवारप्रयत्नभेदात् । तथा तृतीयो ।ञपि गकारो न भवति, तस्य घोषनादसंवारप्रयत्नसाम्येऽपि निना हकारेण आआसाऽघोषविवारप्रयत्नबेदे सत्यपि महाप्राणप्रयत्नसाम्यसत्त्वात् , तथा तृतीयो वा गकारः कुतो न स्यात्, तस्य स्थानिना हकारेण अल्पप्राणप्रयत्नभेदेऽपि घोषनादसंवारप्रयत्नसाम्यसत्त्वात् । अत एव ङकारो वा कुतो न स्यादिति चेन्न ,तमब्ग्रहणेन उक्तातिप्रसङ्गनिरासात् । अतिशयितो ह्रन्तरोऽन्तरतमः । अतिशयितं च प्रयत्नतः सादृश्यं हकारेण घकारस्यैव, उभयोरपि घोषनादसंवारमहाप्राणात्मकप्रयत्नचतुष्टयसाम्येन सादृश्यातिशयसत्त्वात् । खकारस्य महाप्राणप्रयत्नसाम्येऽपि घोषनादसंवारप्रयत्नविरहात् । गङयोः घोषनादसंवारप्रयत्नसाम्येऽपि महाप्राणप्रयत्नविरहात् । प्रमाणतो यथा — ॒अदसोऽसोर्दादुदोमः॑ इति । ह्रस्वस्य उकारो दीर्घस्य ऊकारः । नन्वेवमपि चेता स्तोतेत्यत्र इकारस्य उकारस्य च सार्वाधातुकार्धधातुकयोरिति गुणो भवन् प्रमाणत आन्तर्यवानकारः कुतो न स्यादित्यत आह — यत्रेति । तेन इकारस्य एकार उकारस्य ओकारश्च गुणो भवति, स्थानसाम्यात्, न त्वकारः, स्थानभेदात् । नच इकारेण एकारस्य, उकारेण ओकारस्य कथं स्थानसाम्यम् । एकारस्य ओकारस्य च कण्ठस्थानाधिक्यादिति वाच्यं, यावत्स्थानसाम्यस्य सावण्र्यप्रयोजकत्वेऽपि आन्तरतम्यपरीक्षायां कथञ्चित्स्थानसाम्यस्यैव प्रयोजकत्वात् । अत्र सूत्रे पूर्वसूत्रात्स्थानेग्रहणमनुवर्तते, एकदेशे स्वरितत्वप्रतिज्ञाबलात् । तृतीयान्तं च विपरिणम्यते । अनुवर्त्त्यमानस्चायंस्थान॑शब्दः पूर्वंसूत्रे प्रसङ्गपरोऽप्यत्र ताल्वाद्यन्तयतमस्थानपरः, शब्दाधिकाराश्रयणात् । 'अन्तरतम' इत्यपि तेन संबध्यते । ततश्च 'स्थानेनाऽन्तरतम' इति वाक्यान्तरं संपद्यते । सति संभवे ताल्वादिस्थानत एवान्तरतमो भवतीत्यर्थः । ततश्चयत्रानेकविधमान्तर्यं तत्र स्थानत एवान्तर्यं बलीय॑ इति (सिद्धं) भवति ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.50
sutra: स्थानेऽन्तरतमः</p>
<hr />
<p>यद्ययं स्वतन्त्रो विधिः स्याद्, अत्रापि प्राप्नोति - दघि, मघु । अस्तु; न कश्चिदन्य आदेशः प्रतिनिर्द्दिश्यते, तत्रान्तर्यतः स एव तस्य भविष्यति, न; तस्याप्यन्य इत्यनवस्थाप्रसङ्गात् । प्रयोजनमन्तरेण हि प्रवर्तमानमसकृदपि प्रवर्तते । ततश्च सर्वस्य निवृत्युन्मुखत्वादर्थप्रत्यायनाय प्रयोगो न स्यात् । अपि च बिसं मुसलमित्यादौ यदा समुदायस्य समुदायस्तदा सकारमात्रस्यानादेशत्वात् षत्वाप्रसङ्गेऽपि सकारमात्रस्य सकार इति षत्वं प्राप्नोति । अतः परिभाषाप्रकरणात् परिभाषेयं यत्र स्थानषष्ठी तत्रोपतिष्ठते । तेन विधिवाक्यानामनेन सूत्रेणैकवाक्यत्वाद् विधानकाल एवान्तरतम आदेशो विधीयत इत्याह - स्थाने प्राप्यमाणानामिति । अत्रैवशब्दाप्रयोगात् प्राप्यमाणानामिति वचनच्च विशिष्टविधिरेवायम्, न नियमः । अर्थात्वनन्तरतमव्युदास इति दर्शितं भवति । अन्तरतम इत्यस्यार्थमाह - सदृशतम इति । कुतश्चेति । शब्दत्वस्य साधारणत्वात् प्रापतिस्विकविशेषस्य चासाधारणत्वात् प्रश्नः । वतण्डी चासौ युवतिरिति । विग्रहवाक्यम्, इतरदुदाहरणम् । अत्र वतण्डस्यापत्यं स्त्री 'वतण्डाच्च' 'लुक् स्त्रियाम्' इति यञो लुक्, शार्ङ्गरवादिपाठान्ङीन् । 'पएटायुवति' इति समासे सति पुंवत्कर्मधारयेति पुंशब्दो निर्द्दिश्यमानो वतण्डापत्यवाचिनो वतण्डशब्दस्यतदपत्यवाची वातण्ड।ल्शब्दो भवति । चकारस्येत्यादि । अल्पप्राणत्वादिकं सवर्णसंज्ञायामुक्तम् । अमुष्मै, अमूभ्यामिति । अदसश्चतुर्थ्येकवचने त्यदाद्यत्वम्, शर्वनाम्नः स्मै', भ्यामिशुपि च' इति दीर्घत्वम् । स्थान इति वर्तमान इति । पूर्वसूत्राद् । यद्यपि तत्र समस्तम्, तथापि स्वरितत्वानुषङ्गादनुवृत्तिरिविरुद्धा । पुनः स्थानेग्रहणमिति । प्रकृतेन हि स्थानशब्देन स्थाने प्राप्यमाणानामित्ययमर्थो लभ्यते, अयं तु ताल्वादिस्थानवचनो वाक्यभेदेन सम्बध्यते, स्थानैऽन्तरतमो भवति । यत्रानेकमान्तर्थं तत्र स्थानकृतान्तर्थमाश्रीयत इति वाक्यभेदस्य च तमब्ग्रहणं लिङ्गम् । स्थानकृत एव हि सादृश्ये गृह्यमाणे सादृश्यान्तरपरित्यागात् तमब्ग्रहणं व्यर्थमेव स्यात् । तमब्ग्रहणं किमिति । सुमदृश्यव्यवहारदर्शनात् तमब्ग्रहणमिति भावः । सोष्मणः, सोष्माण इत्यादि । ऊष्मशब्दोऽत्र गुणमात्रवचनः । इतिकरणो हेतौ । यस्मादूष्मगुणयुक्ताः, तस्मादूष्मगुणयुक्तस्य हकारस्य द्वितीयाः प्रसक्ता इत्यर्थः । 'शादय ऊष्माणः सस्थानेन द्वितीया हकारेण चतुर्थाः' इति शिक्षा । अत्रोष्मशब्दो गुणवचनः, सस्थानेनेति इत्थंभूतलक्षणे तृतीया । हशषसाः खच्छादीनां द्वितीयानां स्थाना यथा ते ऊष्माण एवं द्वितीया अपीत्यर्थः । फकारस्य सस्थान ऊष्मा नास्ति, तस्मातस्य विशेषत ऊष्मत्वं वक्तव्यम् । हकारेण चतुर्था इति, यथाहकार ऊष्मा एवं तेऽपीत्यर्थः । एवं नादवतो नादवन्त इतीत्यत्रापि हेत्वर्थो योज्यः । इह इष्टम्, उप्तम् - आन्तर्यतोऽर्द्धमात्रस्य व्यञ्जनस्यार्द्धमात्रेक् संप्रसारणं प्राप्नोति; इह च दध्यत्र, कुमार्यत्र, ब्रह्मबन्ध्वर्थम् - मात्रिकद्विमात्रिकत्रिमात्रिकाणामिकां मात्रिकद्विमात्रिकत्रिमात्रिका यणः प्राप्नुवन्त्यान्तर्यतः । नैव लोके वेदेऽर्द्धमात्र इगस्ति, नापि मात्रिको द्विमात्रिको वा यण्, योऽस्ति स भविष्यति । इहान्तरतमशब्दः सप्तम्यन्तोऽपि पठितो भाष्ये । 'स्थानेऽन्तरतम उरण् रपरः' इति संहितापाठोऽनित्यः' तत्र पदच्छेदे सप्तम्यन्तमपि सम्भवति । तत्र चायमर्थः-षष्ठीति वर्तते,अन्तरतमो य आदेशस्य स्थानी, तत्र षष्ठी, तस्यादेश इति 'अकः सवर्णे दीर्घः' इत्यादौ विधीयमानस्य दीर्घस्यान्तरतमे स्थानिन्यक इति षष्ठ।लेपसंहारात् सिद्धमिष्ठम् । तथा 'वान्तो यि प्रत्यये' इत्यत्रैव इत्यनुवृतायाः षष्ठ।ल वान्तादेशस्यान्तरतमयोरोदौतोरुपसंहारात् सिद्धम्, इतरथैज्मात्रस्य वान्तादेशः स्यात् । अत्र यक्षे दोषः -'इको यणचि' इति यणो येऽन्तरमा इकस्तत्र षष्ठीति दध्यत्रेत्यादावेव स्यात्, कुमार्थत्रेत्यादौ न स्यात् । तथा 'इको गुणवृद्धी' गुणवृद्ध्योर्येऽन्तरतमा इकस्तत्र षष्ठीति इहैव स्याद्-नेता, लविता, नायकः, लावकः; चेता, स्तोता, चायकः, तावक इत्यत्र न स्यात् । एवं दोषवत्वादस्य पक्षस्य यथाव्याख्यातमेव साधीयः । 'वान्तो यि प्रत्यये' इत्यत्र परिहारं वक्ष्यति ॥</p></div>