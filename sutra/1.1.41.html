<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.1.40.html">
            <button class="muted-button">Prev 1.1.40</button>
        </a>
        <a href="1.1.42.html">
            <button class="muted-button">Next 1.1.42</button>
        </a>
        </nav><h2>Kashika</h2>
<hr />
<p>index: 1.1.41
sutra: अव्ययीभावश्च</p>
<hr />
<p>अव्ययीभावसमासोऽव्ययसंज्ञो भवति । किं प्रयोजनम् ? लुङ्मुखस्वरोपचाराः । लुक् - उपाग्नि, प्रत्यग्नि शलभाः पतन्ति । मुखस्वरः-  उपाग्निमुखः, प्रत्यग्निमुखः । <em>मुखं स्वाङ्गम्</em> [[6.2.167]] इत्युत्तरपदान्तोदात्तत्वं प्राप्तम्, <em>नाव्ययदिक्शब्द...</em> [[6.2.168]] इति प्रतिषिध्यते । तस्मिन् प्रतिषिद्धे पूर्वपदप्रकृतिस्वर एव भवति । उपचारः - उपपयःकारः, उपपयःकामः । विसर्जनीयस्थानिकस्य सकारस्य 'उपचारः' इति संज्ञा । तत्र अव्ययीभावस्य अव्ययत्वे <em>अतः कृकमिकंसकुम्भपात्रकुशाकर्णीष्वनव्ययस्य</em> [[8.3.46]] इति पर्युदासः सिद्धो भवति । सर्वम् इदं काण्डं स्वरादावपि पठ्यते । पुनर्वचनमनित्यत्वज्ञापनार्थम् । तेन अयं कार्यनियमः सिद्धो भवति । इह च पुरा सूर्यस्योदेतोराधेयः (काठकसंहिता 8.3), पुरा क्रूरस्य विसृपो विरप्शिन् (तैत्तिरीयसंहिता 1.1.9.3) - इति न <em>लोकाव्ययनिष्ठाखलर्थतृनाम्</em>[[2.3.69]] इति षष्ठीप्रतिषेधो न भवति ॥</p>
<h2>Siddhanta Kaumudi</h2>
<hr />
<p>index: 1.1.41
sutra: अव्ययीभावश्च</p>
<hr />
<p>अधिहरि ॥</p>
<h2>Laghu Siddhanta Kaumudi</h2>
<hr />
<p>index: 1.1.41
sutra: अव्ययीभावश्च</p>
<hr />
<p>अधिहरि॥</p>
<h2>Padamanjari</h2>
<hr />
<p>index: 1.1.41
sutra: अव्ययीभावश्च</p>
<hr />
<p>लुङ्मुखस्वरोपचारा इति । अत्र मखस्वरोपचारौ निवर्त्यपानतया प्रयोजनम्, मशकार्थो धूम इतिवत् । लुक् प्रवर्त्यमानतया । उपाग्नीति । अव्ययादिति लुक् । पूर्वपदप्रकृतित्वर एवेति । समासस्वरेणान्तोदातत्वम् । उपपयः काम इति । 'शीलिकामिभिक्षाचरिभ्यो णः' कर्मणि घञन्तेन वा बहुव्रीहिः, अत्र मुखस्वरनिवृत्तिरेव साक्षात्प्रयोजनम्, लुक् तु 'नाव्ययीभावादतोऽम्' इति विशेषप्रतिषेधात् सिद्धः, 'अतः कृकमिकंस' इत्यत्र च 'अनुतरपदस्थस्य' इति वर्तते । नन्वन्यदप्यव्ययकार्यं सम्भवति-उपाग्निकमित्यकच्, उपकुम्भमन्य इति मुम्प्रतिषेधः, उपकुम्भीभूत इति 'अस्य च्वौ' इतीत्वस्योपसङ्ख्यानिकः प्रतिषेधः, उपाग्न्यधीयानेति 'सुबामन्त्रिते' इत्यस्यौपसंख्यानिकः प्रतिषेधः, तत्कुतोऽयं कार्यनियम इत्यत आह - सर्वमिदमित्यादि । इह चेत्यादिना ङ लोकाव्यय' इत्यत्र यद्वक्ष्यति  - 'अव्ययप्रतिषेधे तोसुन्कसुनोरप्रतिषेधः' इति, तस्यावक्तव्यतां दर्शयति ॥</p></div>