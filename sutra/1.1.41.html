<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.40.html"><button class="muted-button">Prev 1.1.40</button></a>
        <a href="1.1.42.html"><button class="muted-button">Next 1.1.42</button></a>
        </nav><h2 class="title">अव्ययीभावश्च</h2><p class="sname"><font color=blue>1-1-41 अव्ययीभावः च</font> <font color="DeepPink"> अव्ययम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.41
sutra: अव्ययीभावश्च</p>
<hr />
<p>अव्ययीभावः अव्ययम्</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.41
sutra: अव्ययीभावश्च</p>
<hr />
<p>अव्ययीभावसमासेन निर्मितस्य शब्दस्य 'अव्यय' इति संज्ञा भवति ।  </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.41
sutra: अव्ययीभावश्च</p>
<hr />
<p>The word formed using an अव्ययीभाव समास are known as अव्यय. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.41
sutra: अव्ययीभावश्च</p>
<hr />
<p>अव्ययीभावसमासोऽव्ययसंज्ञो भवति । किं प्रयोजनम् ? लुङ्मुखस्वरोपचाराः । लुक् - उपाग्नि, प्रत्यग्नि शलभाः पतन्ति । मुखस्वरः-  उपाग्निमुखः, प्रत्यग्निमुखः । <b>मुखं स्वाङ्गम्</b> <a href="6.2.167.html">6.2.167</a> इत्युत्तरपदान्तोदात्तत्वं प्राप्तम्, <b>नाव्ययदिक्शब्द...</b> <a href="6.2.168.html">6.2.168</a> इति प्रतिषिध्यते । तस्मिन् प्रतिषिद्धे पूर्वपदप्रकृतिस्वर एव भवति । उपचारः - उपपयःकारः, उपपयःकामः । विसर्जनीयस्थानिकस्य सकारस्य 'उपचारः' इति संज्ञा । तत्र अव्ययीभावस्य अव्ययत्वे <b>अतः कृकमिकंसकुम्भपात्रकुशाकर्णीष्वनव्ययस्य</b> <a href="8.3.46.html">8.3.46</a> इति पर्युदासः सिद्धो भवति । सर्वम् इदं काण्डं स्वरादावपि पठ्यते । पुनर्वचनमनित्यत्वज्ञापनार्थम् । तेन अयं कार्यनियमः सिद्धो भवति । इह च पुरा सूर्यस्योदेतोराधेयः (काठकसंहिता 8.3), पुरा क्रूरस्य विसृपो विरप्शिन् (तैत्तिरीयसंहिता 1.1.9.3) - इति न <b>लोकाव्ययनिष्ठाखलर्थतृनाम्</b><a href="2.3.69.html">2.3.69</a> इति षष्ठीप्रतिषेधो न भवति ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.41
sutra: अव्ययीभावश्च</p>
<hr />
<p>अधिहरि ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.41
sutra: अव्ययीभावश्च</p>
<hr />
<p>अधिहरि॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.41
sutra: अव्ययीभावश्च</p>
<hr />
<p>व्याकरणशास्त्रे पाठितासु संज्ञासु अन्यतमा अस्ति 'अव्यय' इति संज्ञा । <b>स्वरादिनिपातमव्ययम्</b> <a href="1.1.37.html">1.1.37</a> इत्यस्मात् सूत्रात् <b>अव्ययीभावश्च</b> <a href="1.1.41.html">1.1.41</a> इति यावत्सु पञ्चसु सूत्रेषु अव्ययसंज्ञा पाठ्यते । एतेषु इदं अन्तिमम् (पञ्चमम्) सूत्रम् । <b>अव्ययीभावसमासेन निर्मितानां शब्दानाम् अनेन सूत्रेण अव्ययसंज्ञा भवति</b> ।</p>
<p><title>अव्ययीभावसमासः</title></p>
<p><b>अव्ययीभावः</b> <a href="2.1.5.html">2.1.5</a> अस्मिन् अधिकारे विद्यमानैः षोडशभिः सूत्रैः 'अव्ययीभाव'समासस्य विधानम् क्रियते । एतैः सर्वैः सूत्रैः सिद्धानि समस्तपदानि प्रकृतसूत्रेण अव्ययसंज्ञां प्राप्नुवन्ति । कानिचन उदाहरणानि एतादृशानि -</p>
<ol>
<li>
<p><b>अव्ययं विभक्तिसमीपसमृद्धि..</b> <a href="2.1.6.html">2.1.6</a> इत्यनेन सूत्रेण 'हरौ इति' इत्यस्मिन् अर्थे 'अधिहरि' इति प्राप्तं समस्तपदम् अव्ययसंज्ञकं भवति ।</p>
</li>
<li>
<p><b>यथासादृश्ये</b> <a href="2.1.7.html">2.1.7</a> इत्यनेन 'यथाध्यापकम्', 'यथाध्यापकम्'  एतादृशानि अव्ययानि सिद्ध्यन्ति ।</p>
</li>
<li>
<p><b>आङ् मर्यादाभिविध्योः</b> <a href="2.1.13.html">2.1.13</a> इत्यनेन 'आकुमारम्' 'आपाटलिपुत्रम्' एतादृशानि अव्ययानि सिद्ध्यन्ति ।</p>
</li>
</ol>
<p><title>सुबुत्पत्तिः, पदसंज्ञा</title></p>
<p>सर्वाणि समस्तपदानि <b>कृत्तद्धितसमासाश्च</b> <a href="1.2.46.html">1.2.46</a>  इत्यनेन प्रातिपदिकसंज्ञकानि सन्ति । एतेषु अव्ययीभावसमासेन सिद्धानां समस्तपदानां प्रकृतसूत्रेण अव्ययसंज्ञा विधीयते । एतेभ्यः विहितानाम् सुप्-प्रत्ययानाम् अग्रे <b>अव्ययादाप्सुपः</b> <a href="2.4.82.html">2.4.82</a> इत्यनेन लुक् भवति ।</p>
<p><pr></p>
<p>यथाशक्ति [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>अव्ययीभावश्च</b> <a href="1.1.41.html">1.1.41</a> इत्यनेन अव्ययसंज्ञा ।]</p>
<p>--&gt; यथाशक्ति + सुँ [<b>स्वौजस्...</b> <a href="4.1.2.html">4.1.2</a> इत्यनेन सुबुत्पत्तिः]</p>
<p>--&gt; यथाशक्ति+ ० [<b>अव्ययादाप्सुपः</b> <a href="2.4.82.html">2.4.82</a> इत्यनेन अव्ययसंज्ञकात् विहितस्य सुप्-प्रत्ययस्य लुक्]</p>
<p>--&gt; यथाशक्ति [<b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इति प्रत्ययस्य लोपे कृते अपि तल्लक्षणा <b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञा ]</p>
<p></pr></p>
<p>अनेन प्रकारेण पदसंज्ञायाम् जातायाम् एव अस्य शब्दस्य वाक्ये प्रयोगः भवति । अतः 'रामः यथाशक्ति रक्षणं करोति' अस्मिन् वाक्ये विद्यमानः 'यथाशक्ति' इति शब्दः पदसंज्ञकः अस्ति, न हि प्रातिपदिकम् ।</p>
<p>अव्ययीभावसमासेन निर्मितः शब्दः अदन्तः अस्ति चेत् तु <b>अव्ययादाप्सुपः</b> <a href="2.4.82.html">2.4.82</a> इत्यनेन प्राप्तः लुक् <b>नाव्ययीभावादतोऽम्त्वपञ्चम्याः</b> <a href="2.4.83.html">2.4.83</a> इत्यनेन निषिध्यते ।</p>
<p><pr></p>
<p>उपकृष्ण [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>अव्ययीभावश्च</b> <a href="1.1.41.html">1.1.41</a> इत्यनेन अव्ययसंज्ञा ।]</p>
<p>--&gt; उपकृष्ण + सुँ [<b>स्वौजस्...</b> <a href="4.1.2.html">4.1.2</a> इत्यनेन सुबुत्पत्तिः]</p>
<p>--&gt; उपकृष्ण + अम् [<b>नाव्ययीभावादतोऽम्त्वपञ्चम्याः</b> <a href="2.4.83.html">2.4.83</a> इत्यनेन अव्ययीभावसमस्तपदात् विहितस्य सुप्-प्रत्ययस्य 'अम्' आदेशः]</p>
<p>--&gt; उपकृष्णम् [<b>अमि पूर्वः</b> <a href="6.1.107.html">6.1.107</a> इति सुँ-प्रत्ययस् अम्-आदेशः । ततः <b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञा ]</p>
<p></pr></p>
<p>अत्र सिद्धम् 'उपकृष्णम्' इति अम्-प्रत्ययान्तं पदम् एव वाक्ये प्रयोक्तव्यम्, न हि 'उपकृष्ण' इति प्रातिपदिकम् । यथा - रामः उपकृष्णम् तिष्ठति ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.41
sutra: अव्ययीभावश्च</p>
<hr />
<p>लुङ्मुखस्वरोपचारा इति । अत्र मखस्वरोपचारौ निवर्त्यपानतया प्रयोजनम्, मशकार्थो धूम इतिवत् । लुक् प्रवर्त्यमानतया । उपाग्नीति । अव्ययादिति लुक् । पूर्वपदप्रकृतित्वर एवेति । समासस्वरेणान्तोदातत्वम् । उपपयः काम इति । 'शीलिकामिभिक्षाचरिभ्यो णः' कर्मणि घञन्तेन वा बहुव्रीहिः, अत्र मुखस्वरनिवृत्तिरेव साक्षात्प्रयोजनम्, लुक् तु 'नाव्ययीभावादतोऽम्' इति विशेषप्रतिषेधात् सिद्धः, 'अतः कृकमिकंस' इत्यत्र च 'अनुतरपदस्थस्य' इति वर्तते । नन्वन्यदप्यव्ययकार्यं सम्भवति-उपाग्निकमित्यकच्, उपकुम्भमन्य इति मुम्प्रतिषेधः, उपकुम्भीभूत इति 'अस्य च्वौ' इतीत्वस्योपसङ्ख्यानिकः प्रतिषेधः, उपाग्न्यधीयानेति 'सुबामन्त्रिते' इत्यस्यौपसंख्यानिकः प्रतिषेधः, तत्कुतोऽयं कार्यनियम इत्यत आह - सर्वमिदमित्यादि । इह चेत्यादिना ङ लोकाव्यय' इत्यत्र यद्वक्ष्यति  - 'अव्ययप्रतिषेधे तोसुन्कसुनोरप्रतिषेधः' इति, तस्यावक्तव्यतां दर्शयति ॥</p></div>