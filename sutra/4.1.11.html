<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.1.10.html"><button class="muted-button">Prev 4.1.10</button></a>
        <a href="4.1.12.html"><button class="muted-button">Next 4.1.12</button></a>
        </nav><h2>Kashika</h2>
<hr />
<p>index: 4.1.11
sutra: मनः</p>
<hr />
<p>मन्नन्तात् प्रातिपदिकात् ङीप् प्रत्ययो न भवति। <b>ऋन्नेभ्यो ङीप्</b> <a href="4.1.5.html">4.1.5</a> इति ङीप् प्राप्तो मनः इति सूत्रेण प्रतिषिध्यते। दामा, दामानौ, दामानः। पामा, पामानौ, पामानः। अनिनस्मङ्ग्रहणान्यर्थवता च अनर्थकेन च तदन्तविधिं प्रयोजयन्ति। सीमा, सीमानौ, सीमानः। अतिमहिमा, अतिमहिमानौ, अतिमहिमानः।</p>
<h2>Siddhanta Kaumudi</h2>
<hr />
<p>index: 4.1.11
sutra: मनः</p>
<hr />
<p>मन्नन्तान्न ङीप् । सीमा । सीमानौ ॥ </p>
<h2>Balamanorama</h2>
<hr />
<p>index: 4.1.11
sutra: मनः</p>
<hr />
<p><b>मनः</b> - मनः ।न षट्स्वरुआआदिभ्यः॑ इत्यतो नेतिऋन्नेभ्यः इत्यतो ङीबिति चानु वर्तते । 'मन' इति प्रत्ययग्रहणपरिभाषया तदन्तं गृह्रंते । तदाह — मन्नन्तादिति । सीमेति । 'पिञ् बन्धने' औणादिको मनिन्, प्रकृतेदीर्घश्च । सीमन्शब्दान्ङीपि निषिद्धे राजवद्रूपम् । ङीपि सति तु अल्लोपे सीम्नीति स्यादिति भावः । ननु वक्ष्यमाणडापि सीमेति सौ रूपसिद्धेः किं ङीब्निषेधेनेत्यत आह — सीमानाविति । डापि तु सति 'सीमे' इत्येव स्यादिति भावः ।</p>
<h2>Padamanjari</h2>
<hr />
<p>index: 4.1.11
sutra: मनः</p>
<hr />
<p>अनिनस्मन्ग्रहणानीति । अन्, इन्, अस्, मन् - इत्येतेषां ग्रहणे अर्थवत्परिभाषा न व्याप्रियते, तेनैषामनर्थकानामपि ग्रहणं भवति । एभिश्चार्थवद्भिरनर्थकैश्च तदन्तविधिर्भवतीत्यर्थः । सीमन्शब्दोऽव्युत्पन्नं प्रातिपदिकम् । अतिक्रान्ता महिमानमतिमहिमा, अत्रापीमनिच एवार्थवत्वम्, न तु मनः ॥</p></div>