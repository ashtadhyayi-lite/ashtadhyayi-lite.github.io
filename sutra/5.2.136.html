<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.135.html">
            <button class="muted-button">Prev 5.2.135</button>
        </a>
        <a href="5.2.137.html">
            <button class="muted-button">Next 5.2.137</button>
        </a>
        </nav><h2>Kashika</h2>
<hr />
<p>index: 5.2.136
sutra: बलादिभ्यो मतुबन्यतरस्याम्</p>
<hr />
<p>बलादिभ्यः प्रातिपदिकेभ्यो मतुप्प्रत्ययो भवति। अन्यतरस्यां ग्रहणेन प्रकृतः इनिः समुच्चीयते। बलवान्, बाली। उत्साहवान्, उत्साही। बल। उत्साह। उद्भाव। उद्वास। उद्वाम। शिखा। पूग। मूल। दंश। कुल। आयाम। व्यायाम। उपयाम। आरोह। अवरोह। परिणाह। युद्ध।</p>
<h2>Siddhanta Kaumudi</h2>
<hr />
<p>index: 5.2.136
sutra: बलादिभ्यो मतुबन्यतरस्याम्</p>
<hr />
<p>बलवान् बली । उत्साहवान् । उत्साही ॥</p>
<h2>Balamanorama</h2>
<hr />
<p>index: 5.2.136
sutra: बलादिभ्यो मतुबन्यतरस्याम्</p>
<hr />
<p><em>बलादिभ्यो मतुबन्यतरस्याम्</em> - बलादिभ्यो । मतुबभावपक्षे संनिहित इनिरित्यभिप्रेत्योदाहरति — बलवान् बलीति । संज्ञायां मन्माभ्याम् । प्रथमिनीति ।पृथ्वादिभ्य इमनिज्वे॑ति इमनिजन्तः प्रथमन्शब्दः । अत्र मनोऽनर्थकत्वेऽपिअनिनस्म॑न्निति तदन्तविधिना इमनिजन्तोऽपि गृह्रते । प्रथमन्शब्दादिनिप्रत्यये टिलोपे नान्तलक्षणङीपि प्रथिमिनीशब्दः । दामिनीति । दामन्शब्दादिनौ टिलोपे ङीबिति भावः । मेति । मान्तोदाहरणसूचनमिदम् । होमिनी सोमिनीति । होमशब्दात्सोमशब्दाच्च इनौ ङीबिति भावः । </p>
<h2>Padamanjari</h2>
<hr />
<p>index: 5.2.136
sutra: बलादिभ्यो मतुबन्यतरस्याम्</p>
<hr />
<p>अन्यतरस्यांग्रहणेनेत्यादि। पूर्ववत्समुच्चये तस्य वृतेः? चकार एव तु न कृतः, किं कुर्मः! यदि तु विकल्पार्थेनानेन प्रत्ययो विल्प्येत, ततो मतुपा मुक्ते यथाप्राप्तमिनिठनौ द्वावपि स्याताम्। नन्वेवं सति सूत्रारम्भोऽनर्थकः स्यात्, विनाप्यनेन प्रत्ययत्रयस्य सिद्धत्वात्, तत इनिरेव भविष्यति। कुतो नु खल्वेतद् - इनिरेव भविष्यति न पुनष्ठनेव स्यादिति ? तस्मात्समुच्चयः ॥</p></div>