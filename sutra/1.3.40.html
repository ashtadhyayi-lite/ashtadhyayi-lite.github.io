<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.3.39.html">
            <button class="muted-button">Prev 1.3.39</button>
        </a>
        <a href="1.3.41.html">
            <button class="muted-button">Next 1.3.41</button>
        </a>
        </nav><h2>Kashika</h2>
<hr />
<p>index: 1.3.40
sutra: आङ उद्गमने</p>
<hr />
<p>आङ्पूर्वात् क्रमतेरुद्गमने वर्तमानादात्मनेपदं भवति। आक्रमते आदित्यः। आक्रमते चन्द्रमाः। आक्रमन्ते ज्योतींषि। उद्गनमे इति किम्? आक्रामति माणवकः कुतुपम्। ज्योतिरुद्गमने इति वक्तव्यम्। इह मा भूत्, आक्रमति धूमो हर्म्यतलात्।</p>
<h2>Siddhanta Kaumudi</h2>
<hr />
<p>index: 1.3.40
sutra: आङ उद्गमने</p>
<hr />
<p>आक्रमते सूर्यः । उदयत इत्यर्थः ।&lt;!ज्योतिरुद्गमन इति वाच्यम् !&gt; (वार्तिकम्) ॥ नेह । आक्रामति धूमो हर्म्यतलात् ।</p>
<h2>Padamanjari</h2>
<hr />
<p>index: 1.3.40
sutra: आङ उद्गमने</p>
<hr />
<p>आक्रामति माणवकः कुतुपमिति। अवष्टभ्नातीत्यर्थः। ह्रस्वा कुतूः कुतुपः,'कुत्वा डुपच्' । कुतुपमिति पाठे कुतपो दर्भसंस्तरः। आक्रामति धूमो हर्म्यतलमिति। उद्रमनपूर्विकायां व्याप्तावत्र क्रमिर्द्रष्टव्यः। इह तु'नभः समाक्रामति चन्द्रमाः क्रमात्'  इति क्रमिर्व्याप्तौ वर्तते; नोद्रमने॥</p></div>