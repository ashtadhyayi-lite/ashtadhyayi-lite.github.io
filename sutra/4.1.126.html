<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.125.html">
            <button class="muted-button">Prev 4.1.125</button>
        </a>
        <a href="4.1.127.html">
            <button class="muted-button">Next 4.1.127</button>
        </a>
        </nav><h2>Kashika</h2>
<hr />
<p>index: 4.1.126
sutra: कल्याण्यादीनामिनङ्</p>
<hr />
<p>कल्याणी इत्येवमादीनां शब्दानामपत्ये ढक् प्रत्ययो भवति, तत्संनियोगेन च इनङादेशः। स्त्रीप्रत्ययान्तानामादेशार्थं ग्रहणं, प्रत्ययस्य सिद्धत्वाद्। अन्येषामुभयार्थम्। काल्याणिनेयः। सौभागिनेयः। दौर्भागिनेयः। <em>हृद्भगसिन्ध्वन्ते पूर्वपदस्य च</em> [[7.3.19]] इत्युभयपदवृद्धिः। कल्याणी। सुभगा। दुर्भगा। बन्धकी। अनुदृष्टि। अनुसृष्टि। जरती। बलीवर्दी। ज्येष्ठा। कन्ष्ठा। मध्यमा। परस्त्री।</p>
<h2>Siddhanta Kaumudi</h2>
<hr />
<p>index: 4.1.126
sutra: कल्याण्यादीनामिनङ्</p>
<hr />
<p>एषामिनङादेशः स्यात् ढक् च । काल्याणिनेयः । बान्धकिनेयः ॥</p>
<h2>Balamanorama</h2>
<hr />
<p>index: 4.1.126
sutra: कल्याण्यादीनामिनङ्</p>
<hr />
<p><em>कल्याण्यादीनामिनङ्</em> - काल्याणिनेय इति । कल्याण्या अपत्यमिति विग्रहः । बान्धकिनेय इति । बन्धक्या अपत्यमिति विग्रहः । अत्र गणे स्त्रीप्रत्ययान्ता एव पठन्ते । तेभ्यो ढक्सिद्ध एव इनङेव तु विधीयते । </p></div>