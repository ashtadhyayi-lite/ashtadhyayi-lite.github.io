<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.65.html"><button class="muted-button">Prev 8.2.65</button></a>
        <a href="8.2.67.html"><button class="muted-button">Next 8.2.67</button></a>
        </nav><h2 class="title">ससजुषो रुः</h2><p class="sname"><font color=blue>8-2-66 ससजुषोः रुः</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदस्य ससजुषोः रुँः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदान्तसकारस्य सजुष्-शब्दस्य च रुँत्वं भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>The सकार at end of a पद, and the षकार at end of the सजुष् पद get a रुँ-आदेश । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>सकारान्तस्य पदस्य सजुषित्येतस्य च रुः भवति। सकारान्तस्य अग्निरत्र। वायुरत्र। सजुषः सजूरृतुभिः। सजूर्देवेभिः। जुषेः क्विपि सपूर्वस्य रुपम् एतत्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदान्तस्य सस्य सजुष्शब्दस्य च रुः स्यात् । जश्त्वापवादः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदान्तस्य सस्य सजुषश्च रुः स्यात्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदान्ते विद्यमानस्य सकारस्य, तथा च सजुष्-शब्दस्य (इत्युक्ते, <b>अलोऽन्त्यस्य</b> <a href="1.1.52.html">1.1.52</a> इत्यनेन तदन्तस्य षकारस्य) प्रकृतसूत्रेण 'रुँ' इति आदेशः भवति । उदाहरणानि एतानि —</p>
<p><hlb>1. पदान्तसकारस्य रुँत्वम् </hlb>—</p>
<ol>
<li>राम-शब्दस्य प्रथमैकवचनस्य रूपे प्रकृतसूत्रेण रुँत्वं भवति —</li>
</ol>
<p><pr></p>
<p>राम + सुँ [प्रथमैकवचनस्य प्रत्ययः]</p>
<p>→ राम + स् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः। अग्रे <b>सुप्तिङन्तम् पदम्</b> <a href="1.4.14.html">1.4.14</a> इत्यनेन 'राम+स्' इत्यस्य पदसंज्ञा भवति ।]</p>
<p>→ राम + रुँ [पदान्तसकारस्य <b>ससजुषो रुँ</b> <a href="8.2.66.html">8.2.66</a> इति रुँत्वम् ]</p>
<p>→ राम + र् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ रामः [अवसाने परे रेफस्य <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<ol>
<li>पयस्-शब्दस्य प्रथमा-द्वितीया-एकवचनस्य रूपे प्रकृसूत्रेण रुत्वं विधीयते —</li>
</ol>
<p><pr></p>
<p>पयस् + सुँ / अम् [प्रथमा-द्वितीया-एकवचनस्य प्रत्ययः]</p>
<p>→ पयस् + ० [<b>स्वमोर्नपुंसकात्</b> <a href="7.1.23.html">7.1.23</a> इति सुँ-प्रत्ययस्य लुक् । प्रत्ययलोपे अपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इति प्रत्ययविशिष्टं कार्यम् अवश्यम् प्रवर्तते, अतः <qt>पयस्</qt> शब्दस्य <b>सुप्तिङन्तं पदम्</b> <a href="1.4.14.html">1.4.14</a> इत्यनेन पदसंज्ञा भवति ।]</p>
<p>→ पयरुँ [पदान्ते विद्यमानस्य सकारस्य <b>ससजुषो रुः</b> <a href="8.2.66.html">8.2.66</a> इति रुँत्वम्]</p>
<p>→ पयर्  [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ पयः [अवसाने परे रेफस्य <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<ol>
<li>पठ्-धातोः लङ्लकारस्य मध्यमपुरुषैकवचनस्य रूपे प्रकृतसूत्रेण रुँत्वे कृते विसर्गः विधीयते —</li>
</ol>
<p><pr></p>
<p>पठँ (व्यक्तायां वाचि, भ्वादिः, &lt;{1.381}&gt;)</p>
<p>→ पठ् + लङ् [<b>अनद्यतने लङ्</b> <a href="3.2.111.html">3.2.111</a> इति लङ्]</p>
<p>→ अट् + पठ् + लङ् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]</p>
<p>→ अ + पठ् + सिप् [<b>तिप्तस्झि..</b> <a href="3.4.78.html">3.4.78</a> इति मध्यमपुरुषैकवचनस्य विवक्षायाम् सिप्-प्रत्ययः]</p>
<p>→ अ + पठ् + स् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अ + पठ् + शप् + स् [<b>कर्तरि शप्</b> <a href="3.1.68.html">3.1.68</a> इति  शप् विकरणप्रत्ययः]</p>
<p>→‌ अ + पठ् + अ + स् [इत्संज्ञालोपः]</p>
<p>→ अ + पठ् + अ + रुँ [तिङन्तस्य <b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञायां जातायाम्, पदान्ते विद्यमानस्य सकारस्य <b>ससजुषो रुः</b> <a href="8.2.66.html">8.2.66</a> इति रुँत्वम् विधीयते ।]</p>
<p>→ अ + पठ् + अ + र् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अपठः [अवसाने परे रेफस्य <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<p><hlb>2. सजुष्-शब्दस्य षकारस्य रुँत्वम् </hlb>—</p>
<p><b>सजुष्</b> ( =  सहयोगी /  companion) इति षकारान्तशब्दः । <b>जुषीँ</b> (प्रीतिसेवनयोः, तुदादिः, &lt;{6.8}&gt;) अस्मात् धातोः <qt>सह</qt>इति उपपदस्य उपस्थितौ <b>क्विप् च</b> <a href="3.2.76.html">3.2.76</a> इत्यनेन क्विप्-प्रत्यये कृते, प्रक्रियायाम् <b>सहस्य सः संज्ञायाम्</b> <a href="6.3.78.html">6.3.78</a> अनेन सूत्रेण सह-इत्यस्य सकारादेशे कृते <qt>सजुष्</qt> शब्दः सिद्ध्यति । सह जुषते (the one who accompanies along) इति सजुः — इति अस्य शब्दस्य अर्थः । अस्यैव <qt>सजुः</qt> इति प्रथमैकवचनस्य रूपस्य सिद्धौ जुष्-धातोः षकारस्य प्रकृतसूत्रेण रुँत्वम् विधीयते —</p>
<p><pr></p>
<p>सजुष् + सुँ [प्रथमैकवचनस्य प्रत्ययः]</p>
<p>→ सजुष्  + स् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः। ]</p>
<p>→ सजुष् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति सकारस्य लोपः । लोपे सत्यपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन प्रत्ययविशिष्टं कार्यम् अवश्यं क्रियते, अतः <b>सुप्तिङन्तं पदम्</b> <a href="1.4.14.html">1.4.14</a> इत्यनेन सजुष्-शब्दस्य पदसंज्ञा भवति ।]</p>
<p>→ सजुरुँ [<b>ससजुषो रुँ</b> <a href="8.2.66.html">8.2.66</a> इति षकारस्य रुँत्वम् ]</p>
<p>→ सजुर् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ सजुः [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<p><title>षत्वस्य असिद्धत्वम्</title></p>
<p><b>आदेशप्रत्यययोः</b> <a href="8.3.59.html">8.3.59</a> इत्यस्मिन् अधिकारे विहितम् षत्वम् प्रकृतसूत्रस्य कृते असिद्धम् अस्ति । अतएव, <qt>आशीष्</qt>, <qt>धनुष्</qt> इत्यादिषु शब्देषु अन्ते षकारस्य स्थाने मूलरूपेण सकारम् दृष्ट्वा प्रकृतसूत्रेण तस्य विसर्गादेशः सम्भवति । यथा, <qt>धनुष्</qt> शब्दस्य प्रथमैकवचनस्य रूपम् एतादृशम् सिद्ध्यति —</p>
<p><pr></p>
<p>धनँ (धान्ये, जुहोत्यादिः, &lt;{3.24}&gt;)</p>
<p>→ धन् + उस् (<b>अर्तिपॄवपियजितनिधनितपिभ्यो नित्</b> (2.117) इति उणादिसूत्रेण उस्-प्रत्ययः]</p>
<p>→ धनुस् [व्युत्पत्तिपक्षे उणादिप्रत्ययानाम् कृदन्तेषु ग्रहणं कृत्वा <b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा भवति । अव्युप्तत्तिपक्षे तु <b>अर्थवदधातुरप्रत्ययः प्रातिपदिकम्</b> <a href="1.2.45.html">1.2.45</a> इति प्रातिपदिकसंज्ञा विधीयते ।]</p>
<p>→ धनुस् + सुँ [प्रथमैकवचनस्य सुँ-प्रत्ययः]</p>
<p>→ धनुस् + ०  [<b>स्वमोर्नपुंसकात्</b> <a href="7.1.23.html">7.1.23</a> इति सुँ-प्रत्ययस्य लुक् । प्रत्ययलोपे अपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इति प्रत्ययविशिष्टं कार्यम् अवश्यम् प्रवर्तते, अतः <qt>धनुस्</qt> शब्दस्य <b>सुप्तिङन्तं पदम्</b> <a href="1.4.14.html">1.4.14</a> इत्यनेन पदसंज्ञा भवति ।]</p>
<p>→ धनुरुँ [<b>ससजुषो रुः</b> <a href="8.2.66.html">8.2.66</a> इति रुँत्वम् ]</p>
<p>→ धनुर् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ धनुः [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<p>एवमेव, आशिष्-शब्दस्य प्रथमैकवचने सकारस्य प्रकृतसूत्रेण रुँत्वम् भवति —</p>
<p><pr></p>
<p>शासुँ (इच्छायाम्)</p>
<p>→ आङ् + शास् + क्विप् [<b>क्विप् च</b> <a href="3.2.76.html">3.2.76</a> इति क्विप्-प्रत्ययः]</p>
<p>→ आ + शास् + ० [ङकारस्य, ककारपकारयोः च इत्संज्ञा, लोपः । वकारोत्तरः इकारः उच्चारणार्थः, अतः सोऽपि लुप्यते । अवशिष्टस्य अपृक्त-वकारस्य <b>वेरपृक्तस्य</b> <a href="6.1.67.html">6.1.67</a> इति लोपः भवति ।]</p>
<p>→ आ + शिस् + ० [<b>शास इदङ्हलोः</b> <a href="6.4.34.html">6.4.34</a> इति इत्वम्]</p>
<p>→ आ + शिस् + सुँ [क्विबन्तस्य <b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञायां सत्याम् प्रथमैकवचनस्य विवक्षायाम् सुँ-प्रत्ययः विधीयते ।]</p>
<p>→ आ + शिस् + स् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ आ + शिस् + ० [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति अपृक्त-सकारस्य लोपः । लोपे कृते अपि <b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञा ]</p>
<p>→ आ + शि रुँ [<b>ससजुषो रुः</b> <a href="8.2.66.html">8.2.66</a> इति रुँत्वम्]</p>
<p>→ आशिर् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ आशीर् [<b>र्वोरुपधाया दीर्घ इकः</b> <a href="8.2.76.html">8.2.76</a> इति उपधा-इकारस्य दीर्घः]</p>
<p>→ आशीः [<b>खरवसानयोर्विसर्जनीयः</b> <a href="8.3.15.html">8.3.15</a> इति रेफस्य विसर्गः]</p>
<p></pr></p>
<p>एवमेव अन्यान् अपि सर्वान् षकारान्तशब्दान् मूलरूपेण सकारान्तरूपेण एव गृहीत्वा तेषाम् प्रक्रियायाम् प्रकृतसूत्रेण रुत्वे कृते अग्रे विसर्गादेशः सम्भवति ।</p>
<p><title>बाध्यबाधकभावः</title></p>
<p><b>प्रकृतसूत्रम् <b>झलां जशोऽन्ते</b> <a href="8.2.39.html">8.2.39</a> इत्यस्य अपवादरूपेण प्रवर्तते</b> । <b>झलां जशोऽन्ते</b> <a href="8.2.39.html">8.2.39</a> इत्यनेन पदान्त सकारषकारयोः जश्त्वे (यथासङ्ख्यम्) दकारडकारौ आदेशौ प्राप्नुतः । तौ बाधित्वा प्रकृतसूत्रेण सकारान्तस्य सजुष्-शब्दस्य च विषये रुँ-आदेशः विधीयते ।</p>
<p><title>आश्रयात् सिद्धत्वम्</title> </p>
<p>प्रकृतसूत्रम् यद्यपि त्रिपाद्यां विद्यते, तथापि इदं सूत्रम् <b>अतो रोरप्लुतादप्लुते</b> <a href="6.1.113.html">6.1.113</a> तथा च _हशि _ <a href="6.1.114.html">6.1.114</a> इत्येतयोः कृते <b>आश्रयात् सिद्धम्</b> अस्ति । इत्युक्ते, प्रकृतसूत्रेण सिद्धस्य रुँत्वस्य एतयोः द्वयोः सूत्रयोः उकारादेशः अवश्यम् सम्भवति —</p>
<p><pr></p>
<p><b>[1] प्रकृतसूत्रस्य प्रयोगात् अनन्तरम् <b>अतो रोरप्लुतादप्लुते</b> <a href="6.1.113.html">6.1.113</a> इत्यस्य प्रयोगः —</b></p>
<p>राम सुँ अस्ति</p>
<p>→ राम रुँ अस्ति [<b>ससजुषोः रुः</b> <a href="8.2.66.html">8.2.66</a> इति रुत्वम् ]</p>
<p>→ राम उ अस्ति [<b>अतो रोरप्लुतादप्लुते</b> <a href="6.1.113.html">6.1.113</a> इति रुँ-इत्यस्य उत्वम्]</p>
<p>→ रामो अस्ति [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p>→ रामोस्ति [<b>एङः पदान्तादति</b> <a href="6.1.109.html">6.1.109</a> इति पूर्वपरयोः एकः ओकारादेशः]</p>
<p><br/></p>
<p><b>[2] प्रकृतसूत्रस्य प्रयोगात् अनन्तरम् <b>हशि च</b> <a href="6.1.114.html">6.1.114</a> इत्यस्य प्रयोगः —</b></p>
<p>राम सुँ गच्छति</p>
<p>→ राम रुँ गच्छति [<b>ससजुषोः रुः</b> <a href="8.2.66.html">8.2.66</a> इति रुत्वम् ]</p>
<p>→ राम उ गच्छति [<b>हशि च</b> <a href="6.1.114.html">6.1.114</a> इति रुँ-इत्यस्य उत्वम्]</p>
<p>→ रामो गच्छति [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p></pr></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p><b>ससजुषो रुः</b> - ससजुषो रुः । ससजुषो रु रिति छेदः ।रो रि॑इति रेफलोपः । सश्च सजूश्च ससजुषौ, तयोरिति विग्रहः । रुविधौ उकार इत् । तत्फलं त्वनुपदमेव वक्ष्यते । 'स' इति सकारो विविक्षितः । अकार उच्चारणार्थः । पदस्येत्यधिकृतं सकारेण सजुष्शह्देन च विशेष्यते । ततस्त दन्तविधिः । सकारान्तं सजुष्शब्दान्तं च यत् पदं तस्य रुः स्यादित्यर्थः । सचअलोऽन्त्ये॑त्यन्त्यस्य भवति । तत्फलितमाह-पदान्तस्य सस्येति । सजुष्शब्दस्य चेति । सजुष्शब्दान्तं यत् पदं तदन्तस्य षकारस्येत्यर्थः । ततश्च सजुषौ सजुष इत्यत्र षकारस्य न रुत्वम्, पदान्तत्वाभावात् ।सजुष्शब्दान्तं यत् पदं तदन्तस्य षकारस्येत्यर्थः । ततस्च सजुषौ सजुष इत्यत्र षकारस्य न रुत्वम्, पदान्तत्वाभावात् ।सजुष्शब्दान्तं यत्पद॑मिति तदन्तविधिना परमसजूरित्यत्र नाव्याप्तिः । न च सजूरित्यत्राव्याप्तिः शङ्क्या, व्यपदेशिवद्भावेन तदन्तत्वात् ।व्यपदेशिवद्भावो ।ञप्रातिपदिकेन॑ इतिग्रहणवता प्रातिपदिकेन तदन्तविधिर्न॑ इति च पारिभाषाद्वयंप्रत्ययग्रहणे यस्मा॑दितिविषयं, नतु येन विधिरितिविषयमितिअसमासे निष्कादिभ्यः॑ इति सूत्रे भाष्ये स्पष्टम् । ननु शिवसिति सकारस्य 'झलाञ्जशोन्ते' इति जश्त्वेन दकारः स्यात्, जश्त्वं प्रति रुत्वस्य परत्वेऽपि असिद्धत्वादित्यत आह — जश्त्वापवाद इति । तथा च रुत्वस्य निरवकाशत्वान्नासिदधत्वमिति भावः । तदुक्तं भाष्येपूर्वत्रासिद्धे नास्ति विप्रतिषेधोऽभावादुत्तरस्ये॑ति ,अपवादो वचनप्रामाण्यादि॑ति च ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>सजूरिति । पूर्ववद्भावे क्विप्, रुत्वे कृते र्ठ्वोरुपधायाःऽ इति दीर्घत्वम्, बहुव्रीहौ सहस्य सभावः । सप्रीतिरित्यर्थः ॥</p></div>