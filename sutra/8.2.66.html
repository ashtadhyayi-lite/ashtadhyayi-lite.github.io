<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.65.html"><button class="muted-button">Prev 8.2.65</button></a>
        <a href="8.2.67.html"><button class="muted-button">Next 8.2.67</button></a>
        </nav><h2 class="dev">ससजुषो रुः</h2><p class="sname"><font color=blue>8-2-66 ससजुषोः रुः</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदस्य ससजुषोः रुँः</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदान्तसकारस्य सजुष्-शब्दस्य च रुँत्वं स्यात् । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>The सकार at end of a पद, and the षकार at end of the सजुष् पद get a रुँ-आदेश । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदान्ते विद्यमानस्य सकारस्य तथा सजुष्-शब्दस्य षकारस्य च रुँत्वं भवति । यथा -</p>
<p>1) राम + सुँ [प्रथमैकवचनस्य प्रत्ययः]</p>
<p>→ राम + स् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः। अग्रे <b>सुप्-तिङन्तम् पदम्</b> <a href="1.4.14.html">1.4.14</a> इत्यनेन 'राम+स्' इत्यस्य पदसंज्ञा भवति ।]</p>
<p>→ राम + रुँ [<b>ससजुषो रुँ</b> <a href="8.2.66.html">8.2.66</a> इति रुँत्वम् ]</p>
<p>→ रामः [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>मुनिः, मतिः, साधुः एते शब्दाः अपि अनेनैव प्रकारेण सिद्ध्यन्ति ।</p>
<p>2) 'सजुष्' ( = सह) इति षकारान्तशब्दः । 'जुषीँ प्रीतिसेवनयोः' अस्मात् धातोः 'सह जुषते' अस्मिन् अर्थे <b>सहस्य सः संज्ञायाम्</b> <a href="6.3.78.html">6.3.78</a> अनेन सूत्रेण सह-इत्यस्य सकारादेशः भवति । अग्रे स+जुष् इत्यस्मात् <b>क्विप् च</b> <a href="3.2.76.html">3.2.76</a> इत्यनेन क्विप्-प्रत्यये कृते 'सजुष्' इति प्रातिपदिकम् सिद्ध्यति । 'सहयोगी' इति तस्य अर्थः । अस्य शब्दस्य षकारस्य पदान्ते रुत्वँ भवति । यथा - </p>
<p>सजुष् + सुँ [प्रथमैकवचनस्य प्रत्ययः]</p>
<p>→ सजुष्  + स् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः। ]</p>
<p>→ सजुष् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति सकारस्य लोपः । लोपे सत्यपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन सुँ-प्रत्ययान्तस्य लक्षणम्, इत्युक्ते    <b>सुप्तिङ्गन्तं पदम्</b> <a href="1.4.14.html">1.4.14</a> इत्यनेन पदत्वम् विधीयते ।]</p>
<p>→ सजुर्  [<b>ससजुषो रुँ</b> <a href="8.2.66.html">8.2.66</a> इति रुँत्वम् ]</p>
<p>→ सजुः [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>ज्ञातव्यम् - <b>झलां जशोऽन्ते</b> <a href="8.2.39.html">8.2.39</a> इत्यनेन विहितस्य जश्त्वस्य अयं अपवादः अस्ति । <b>झलां जशोऽन्ते</b> <a href="8.2.39.html">8.2.39</a> इत्यनेन पदान्त सकारषकारयोः जश्त्वे दकारडकारौ आदेशौ दीयेते । परन्तु अनेन सूत्रेण सकारान्तस्य सजुष्-शब्दस्य च अपवादरूपेण रुँ-आदेशः उच्यते । </p>
<h2 id="kashika">Kashika</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>सकारान्तस्य पदस्य सजुषित्येतस्य च रुः भवति। सकारान्तस्य अग्निरत्र। वायुरत्र। सजुषः सजूरृतुभिः। सजूर्देवेभिः। जुषेः क्विपि सपूर्वस्य रुपम् एतत्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदान्तस्य सस्य सजुष्शब्दस्य च रुः स्यात् । जश्त्वापवादः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>पदान्तस्य सस्य सजुषश्च रुः स्यात्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p><b>ससजुषो रुः</b> - ससजुषो रुः । ससजुषो रु रिति छेदः ।रो रि॑इति रेफलोपः । सश्च सजूश्च ससजुषौ, तयोरिति विग्रहः । रुविधौ उकार इत् । तत्फलं त्वनुपदमेव वक्ष्यते । 'स' इति सकारो विविक्षितः । अकार उच्चारणार्थः । पदस्येत्यधिकृतं सकारेण सजुष्शह्देन च विशेष्यते । ततस्त दन्तविधिः । सकारान्तं सजुष्शब्दान्तं च यत् पदं तस्य रुः स्यादित्यर्थः । सचअलोऽन्त्ये॑त्यन्त्यस्य भवति । तत्फलितमाह-पदान्तस्य सस्येति । सजुष्शब्दस्य चेति । सजुष्शब्दान्तं यत् पदं तदन्तस्य षकारस्येत्यर्थः । ततश्च सजुषौ सजुष इत्यत्र षकारस्य न रुत्वम्, पदान्तत्वाभावात् ।सजुष्शब्दान्तं यत् पदं तदन्तस्य षकारस्येत्यर्थः । ततस्च सजुषौ सजुष इत्यत्र षकारस्य न रुत्वम्, पदान्तत्वाभावात् ।सजुष्शब्दान्तं यत्पद॑मिति तदन्तविधिना परमसजूरित्यत्र नाव्याप्तिः । न च सजूरित्यत्राव्याप्तिः शङ्क्या, व्यपदेशिवद्भावेन तदन्तत्वात् ।व्यपदेशिवद्भावो ।ञप्रातिपदिकेन॑ इतिग्रहणवता प्रातिपदिकेन तदन्तविधिर्न॑ इति च पारिभाषाद्वयंप्रत्ययग्रहणे यस्मा॑दितिविषयं, नतु येन विधिरितिविषयमितिअसमासे निष्कादिभ्यः॑ इति सूत्रे भाष्ये स्पष्टम् । ननु शिवसिति सकारस्य 'झलाञ्जशोन्ते' इति जश्त्वेन दकारः स्यात्, जश्त्वं प्रति रुत्वस्य परत्वेऽपि असिद्धत्वादित्यत आह — जश्त्वापवाद इति । तथा च रुत्वस्य निरवकाशत्वान्नासिदधत्वमिति भावः । तदुक्तं भाष्येपूर्वत्रासिद्धे नास्ति विप्रतिषेधोऽभावादुत्तरस्ये॑ति ,अपवादो वचनप्रामाण्यादि॑ति च ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 8.2.66
sutra: ससजुषो रुः</p>
<hr />
<p>सजूरिति । पूर्ववद्भावे क्विप्, रुत्वे कृते र्ठ्वोरुपधायाःऽ इति दीर्घत्वम्, बहुव्रीहौ सहस्य सभावः । सप्रीतिरित्यर्थः ॥</p></div>