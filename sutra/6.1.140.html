<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.139.html"><button class="muted-button">Prev 6.1.139</button></a>
        <a href="6.1.141.html"><button class="muted-button">Next 6.1.141</button></a>
        </nav><h2>Kashika</h2>
<hr />
<p>index: 6.1.140
sutra: किरतौ लवने</p>
<hr />
<p>उपातित्येव। उपादुत्तरस्मिन् किरतौ धातौ लवनविषये सुत् कत् पूर्वः भवति। उपस्कारं मद्रका लुनन्ति। उपस्कारं काश्मीरका लुनन्ति। विक्षिप्य लुनन्ति इत्यर्थः। णमुलत्र वक्तव्यः। लवने इति किम्? उपकिरति देवदत्तः।</p>
<h2>Siddhanta Kaumudi</h2>
<hr />
<p>index: 6.1.140
sutra: किरतौ लवने</p>
<hr />
<p>उपात्किरतेः सुडागमः स्याच्छेदेऽर्थे । उपस्किरति ॥&lt;!अडभ्यासव्यवायेऽपि सुट् कात्पूर्व इति वक्तव्यम् !&gt; (वार्तिकम्) ॥ उपास्किरत् । उपचस्कार ॥ </p>
<h2>Laghu Siddhanta Kaumudi</h2>
<hr />
<p>index: 6.1.140
sutra: किरतौ लवने</p>
<hr />
<p>उपात्किरतेः सुट् छेदने । उपस्किरति । <b>अडभ्यासव्यवायेऽपि सुट् कात् पूर्व इति वक्तव्यम्</b> (वार्त्तिकम्) । उपास्किरत् । उपचस्कार ॥</p>
<h2>Balamanorama</h2>
<hr />
<p>index: 6.1.140
sutra: किरतौ लवने</p>
<hr />
<p><b>किरतौ लवने</b> - किरतौ लवने । उपादिति । 'उपात्प्रतियत्ने' इत्यतस्तदनुवृत्तेरिति भावः । सुडागम इति । 'सुट कात्पूर्व' इत्यस्तदनुवृत्तेरिति भाव- । अडभ्यासव्यवायेऽपीति वार्तिकम् । 'सुट् कात्पूर्वः' इत्यनुवृत्तिलभ्यम् । </p>
<h2>Padamanjari</h2>
<hr />
<p>index: 6.1.140
sutra: किरतौ लवने</p>
<hr />
<p>किरतौ लवनविषय इति। अर्थद्वारकं किरतेर्लवनविषयत्वम्, लवनविषये विक्षेपे यः किरतिर्वर्तते तत्रेत्यर्थः। तदाह - विक्षिप्य लुनन्तीत्यर्थ इति। साक्षातु विषये किरतेर्लवनमेवार्थः स्यात्। णमुलत्र वक्तव्य इति। आभीक्षण्यादेर्णमुलर्थस्याभावात् ॥ हिसायां प्रतेश्च ॥ हिसायां विषय इति। न त्वभिधेयायाम्। विक्षेप एव त्वभिधेयः, तदेव दर्शयति - तथेति। उदाहरणे नपुंसके भावे क्तः, हंशब्द कोपे। परिनिविभ्य एव सुटः षत्वम्, न प्रतेः ॥</p></div>