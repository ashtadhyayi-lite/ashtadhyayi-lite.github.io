<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.2.83.html">
            <button class="muted-button">Prev 3.2.83</button>
        </a>
        <a href="3.2.85.html">
            <button class="muted-button">Next 3.2.85</button>
        </a>
        </nav><h2>Kashika</h2>
<hr />
<p>index: 3.2.84
sutra: भूते</p>
<hr />
<p>भूते इत्यधिकारो <em>वर्तमाने लट्</em> [[3.2.123]] इति यवत्। यदित ऊर्ध्वमनुक्रमिष्यामः भूते इत्येवं तद् वेदितव्यम्। धात्वधिकाराच् च धात्वर्थे भूते इति विज्ञायते। वक्ष्यति <em>करणे यजः</em> [[3.2.85]], अग्निष्टोमेन इष्टवानग्निष्टोमयाजी। भूते इति किम्? अग्निष्टोमेन यजते।</p>
<h2>Siddhanta Kaumudi</h2>
<hr />
<p>index: 3.2.84
sutra: भूते</p>
<hr />
<p>अधिकारोऽयम् । वर्तमाने लट् &lt;{SK2151}&gt; । इति यावत् ॥</p>
<h2>Balamanorama</h2>
<hr />
<p>index: 3.2.84
sutra: भूते</p>
<hr />
<p><em>भूते</em> - भूते । अधिकारोऽयमिति । धातोरित्यधिकृतम् । ततश्च भूतार्थवृत्तेर्धातोरित्युत्तरत्राऽनुवर्तते इति फलति । वर्तमाने इति ।वर्तमाने ल॑डित्यतः प्रागित्यर्थः । अत्र व्याख्यानमेव शरणम् । </p>
<h2>Padamanjari</h2>
<hr />
<p>index: 3.2.84
sutra: भूते</p>
<hr />
<p>भूते॥ यस्य सता व्यपवृक्ता तत्सर्व भूतशब्देनोच्यते, तत्र न ज्ञायते कस्मिन् भूते? किं वा धात्वर्थे? तत्राह - धात्वधिकाराच्चेति। चशब्दः पूर्वोक्तेनार्थेनास्य सङ्गतिं द्योतयति। धात्वर्थभूत इति। ननु धात्वधिकाराद्धातौ भूत इति युक्तम्, न धात्वर्थे भूत इति? उच्यते - प्रयोगे प्रत्ययस्य द्योत्यं भूतत्वमर्थस्यैव विशेषणं भवितुर्हति, विशेषणान्तरवत्, न तु शब्दस्य; तस्य स्वाभिधेयप्रतिपादने व्यग्रत्वाद्विशेषणसम्बन्धं प्रत्ययोग्यत्वात्। किञ्च - नित्योधातुरनित्यत्वेऽपि भूतात्प्रत्ययविदिरनुपपन्नः, उच्चारितलक्षणे भूतत्वे विशेषणं व्यर्थ तर्ह्यनुच्चारितात्प्रत्ययविधिः सम्भवति। नित्यश्चायं भूतशब्दोऽतिक्रान्तवाचीति निष्ठायामितरेतराश्रयत्वादप्रसिद्धिरित्यचोद्यम्॥</p></div>