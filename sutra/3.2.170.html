<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.2.169.html">
            <button class="muted-button">Prev 3.2.169</button>
        </a>
        <a href="3.2.171.html">
            <button class="muted-button">Next 3.2.171</button>
        </a>
        </nav><h2>Kashika</h2>
<hr />
<p>index: 3.2.170
sutra: क्याच्छन्दसि</p>
<hr />
<p>क्य इति क्यच्क्यङ्क्यषां सामान्येन ग्रहणम्। क्यप्रत्ययान्ताद् धातोः छन्दसि विषये तच्छीलादिषु कर्तृषु उकारप्रत्ययो भवति। मित्रयुः। <em>न च्छन्दस्यपुत्रस्य</em> [[7.4.35]] इति प्रतिषेधाद् न दीर्घः। सुम्नयुः। संस्वेदयुः छन्दसि इति किम्? मित्रीयिता।</p>
<h2>Siddhanta Kaumudi</h2>
<hr />
<p>index: 3.2.170
sutra: क्याच्छन्दसि</p>
<hr />
<p>देवाञ्जिगाति सुम्नयुः ॥ </p>
<h2>Balamanorama</h2>
<hr />
<p>index: 3.2.170
sutra: क्याच्छन्दसि</p>
<hr />
<p><em>क्याच्छन्दसि</em> - क्याच्छन्दसि । क्यप्रत्ययान्तादुप्रत्ययः स्यात्तच्छीलादिषु छन्दसीत्यर्थः । सुम्नयुरिति । सुम्नं - सुखम् ।तदात्मन इच्छतीत्यर्थे सुम्नशब्दात् क्यच् ।न च्छन्दस्यपुत्रस्ये॑ति निषेधात्क्यचि चे॑ति ईत्त्वम्,अकृत्सार्वे॑ति दीर्गश्च न ।सुम्नये॑ति क्यजन्तादुप्रत्ययः । अतो लोपः । </p>
<h2>Padamanjari</h2>
<hr />
<p>index: 3.2.170
sutra: क्याच्छन्दसि</p>
<hr />
<p>क्याच्छन्दसिः॥ क्य इति क्यच्क्यष्कयङं सामान्येन निर्देश इति। सूत्रे वृतौ च ककारानुबन्धवतो धातुसंज्ञानिमितस्य प्रत्ययस्योपलक्षणात् कण्ड्वादियकोऽपि ग्रहणम्, तेन भुरण्युः तुरण्यवोऽङ्गिरसो नक्षत्रसपर्येम सपर्यव इत्यादि भवति। भाषायां च सुम्नयुशब्द उणादिषु मृगय्वादिषु पाठाद् द्रष्टव्यः। मित्रयुरिति।'क्यचि च'  इतीत्वम्, ठकृत्सार्वधातुकयोःऽ इति दीर्घत्वं च न भवति,'न च्छन्दस्यपुत्रस्य'  इति निषेधात्॥</p></div>