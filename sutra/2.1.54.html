<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.1.53.html">
            <button class="muted-button">Prev 2.1.53</button>
        </a>
        <a href="2.1.55.html">
            <button class="muted-button">Next 2.1.55</button>
        </a>
        </nav><h2>Kashika</h2>
<hr />
<p>index: 2.1.54
sutra: पापाणके कुत्सितैः</p>
<hr />
<p>पापाणकशब्दौ कुत्सनाभिधायिनौ, तयोः पूर्वेण समासे परनिपातः प्राप्तः, पूर्वनिपतार्थम् इदमारभ्यते। पाप अणक इत्येते सुबन्ते कुत्सितवचनैः सह समस्येते, तत्पुरुषश्च समासो भवति। पापनापितः। पापकुलालः। अणकनापितः। अणककुलालः।</p>
<h2>Siddhanta Kaumudi</h2>
<hr />
<p>index: 2.1.54
sutra: पापाणके कुत्सितैः</p>
<hr />
<p>पूर्वसूत्रापवादः । पापनापितः । आणककुलालः ॥ </p>
<h2>Balamanorama</h2>
<hr />
<p>index: 2.1.54
sutra: पापाणके कुत्सितैः</p>
<hr />
<p><em>पापाणके कुत्सितैः</em> - पापाणके । पापशब्दोऽणकशब्दश्च कुत्सितवाचकैः समस्यते स तत्पुरुष इत्यर्थः । ननु विशेषणसमासेनैव सिद्धे किमर्थमिदमित्यत आह — पूर्वसूत्रेति । पापमस्यास्तीति मत्वर्थीयोऽर्शाअद्यच् । पापशब्दः पापवति वर्तते । अणकशब्दः कुरूपिणि वर्तते ।कुरूपकुत्सिताऽवद्यखेटगह्र्राऽणकाःसमाः॑ इत्यमरः । ततश्च पापाऽणकशब्दौ निन्दाहेतुभूतपापकुरूपात्मकप्रवृत्तिनिमित्तौ कुत्सनाभिधायिनौ । ततश्चानयोः पूर्वसूत्रेम समासे परनिपातः स्यादतः पूर्वनिपातनियमार्थमिदं सूत्रमित्यर्थः । पापनापित इति । पापश्चासौ नापितश्चेति विग्रहः । अणककुलाल इति । अणकश्चासौ कुलालश्चेति विग्रहः । </p></div>