<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.93.html">
            <button class="muted-button">Prev 5.3.93</button>
        </a>
        <a href="5.3.95.html">
            <button class="muted-button">Next 5.3.95</button>
        </a>
        </nav><h2>Kashika</h2>
<hr />
<p>index: 5.3.94
sutra: एकाच्च प्राचाम्</p>
<hr />
<p>एकशब्दात् प्राचामाचार्याणां मतेन डतरच् डतमचित्येतौ प्रत्ययौ भवतः स्वस्मिन् विष्यए। चकारो डतरचोऽनुकर्सणार्थः। द्वयोर्निर्धारने डतरच्, बहूनां निर्धारने डतमच्। जातिपरिप्रश्ने इति न अनुवर्तते। सामान्येन विधानम्। एकतरो भवतोर्देवदत्तः। एकतमो भवतां देवदत्तः। प्राचांग्रहणं पूजार्थं, विकल्पोऽनुवर्तते एव।</p>
<h2>Siddhanta Kaumudi</h2>
<hr />
<p>index: 5.3.94
sutra: एकाच्च प्राचाम्</p>
<hr />
<p>डतरच् डतमच्च स्यात् । अनयोरेकतरो मैत्रः । एषामेकतमः ॥</p>
<h2>Balamanorama</h2>
<hr />
<p>index: 5.3.94
sutra: एकाच्च प्राचाम्</p>
<hr />
<p><em>एकाच्च प्राचाम्</em> - एकाच्च प्राचाम् । शेषपूरणेन सूत्रं व्याचष्टे — डतरच् — डतमच्च स्यादिति ।पूर्वसूत्रद्वयविषये॑ इति शेषः ।महाविभाषयैव सिद्धे प्राचाङ्ग्रहणं न कर्तव्य॑मिति भाष्यम् । अत एव नाऽकजर्थं तत् । </p>
<h2>Padamanjari</h2>
<hr />
<p>index: 5.3.94
sutra: एकाच्च प्राचाम्</p>
<hr />
<p>डतरज्डतमजित्येताविति। कथं पुनर्व्यवहितस्य डतरचोऽनुवृत्तिः? इत्याह - चकार इति। डतमचस्त्वनन्तरत्वदेवानुवृत्तिरिति भावः।'स्वस्मिन्निषये'  इति यदुक्तं तदेव विवृणोति - द्वयोर्निर्धारण इति। एतच्च द्वयोरेकस्य डतरज, बहूनां डतमजित्यनुवृतेर्वाक्यभेदेन च सम्बन्धाल्लभ्यते ॥</p></div>