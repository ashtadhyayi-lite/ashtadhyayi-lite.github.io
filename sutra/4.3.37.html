<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.36.html">
            <button class="muted-button">Prev 4.3.36</button>
        </a>
        <a href="4.3.38.html">
            <button class="muted-button">Next 4.3.38</button>
        </a>
        </nav><h2>Kashika</h2>
<hr />
<p>index: 4.3.37
sutra: नक्षत्रेभ्यो बहुलम्</p>
<hr />
<p>नक्षत्रेभ्यः उत्तरस्य जातार्थे प्रत्ययस्य बहुलं लुग् भवति। रोहिणः, रौहिणः। मृगशिराः, मार्गशीर्षः।</p>
<h2>Siddhanta Kaumudi</h2>
<hr />
<p>index: 4.3.37
sutra: नक्षत्रेभ्यो बहुलम्</p>
<hr />
<p>जातार्थप्रत्ययस्य बहुलं लुक् स्यात् । रोहिणः । रौहिणः ॥</p>
<h2>Balamanorama</h2>
<hr />
<p>index: 4.3.37
sutra: नक्षत्रेभ्यो बहुलम्</p>
<hr />
<p><em>नक्षत्रेभ्यो बहुलम्</em> - नक्षत्रेभ्यो बहुलं । रोहिण इति । रोहिण्यां जात इत्यर्थः । नक्षत्राऽणो लुकि आदिवृद्धिनिवृत्तौलुक्तद्धितलुकी॑ति स्त्रीप्रत्ययनिवृत्तिः । नच तथा सति तकारस्य नकारोऽपि निवर्तेतेति वाच्यं, न हि रोहितशब्दोऽयं वर्णविशेषवाचको येनवर्णादनुदात्ता॑दिति ङीपो निवृत्तौ तकारोऽपि निवर्तेत । किंतु रोहिणीशब्दोऽयमब्युत्पन्नो नक्षत्रविशेषे रूढः । 'रोहिणी नक्षत्रे' इति गौरादि पाठान्ङीष् । अत एवरोहिणी नक्षत्रं प्रजापतिर्देवते॑त्यादौ अन्तोदात्तत्वं श्रूयमाणं न विरुध्यते । अन्यथावर्णानां तणतिनितान्ताना॑मित्याद्युत्तत्वं स्यादित्यलम् ।</p></div>