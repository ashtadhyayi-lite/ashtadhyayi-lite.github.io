<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.57.html">
            <button class="muted-button">Prev 5.2.57</button>
        </a>
        <a href="5.2.59.html">
            <button class="muted-button">Next 5.2.59</button>
        </a>
        </nav><h2>Kashika</h2>
<hr />
<p>index: 5.2.58
sutra: षष्ट्यादेश्चासंख्यादेः</p>
<hr />
<p>षष्ट्यादेः सङ्ख्याशब्दादसङ्ख्यादेः परस्य डटो नित्यं तमडागमः भवति। विंशत्यादिभ्यः इति विकल्पेन प्राप्ते नित्यार्थम्। षष्टितमः। सप्ततितमः। असंख्यादेः इति किम्? एकषष्टः, एकषष्टितमः। एकसप्ततः, एकसप्ततितमः।</p>
<h2>Siddhanta Kaumudi</h2>
<hr />
<p>index: 5.2.58
sutra: षष्ट्यादेश्चासंख्यादेः</p>
<hr />
<p>षष्टितमः । संख्यादेस्तु विंशत्यादिभ्य - &lt;{SK1856}&gt; इति विकल्प एव । एकषष्टः । एकषष्टितमः ॥</p>
<h2>Balamanorama</h2>
<hr />
<p>index: 5.2.58
sutra: षष्ट्यादेश्चासंख्यादेः</p>
<hr />
<p><em>षष्ट्यादेश्चासंख्याऽऽदेः</em> - षष्ठआदेश्चासह्ख्यादेः । सङ्ख्यापूर्वपदात्पष्टआदेः परस्य डटो नित्यं तमडागमः स्यादित्यर्थः । विंशत्यादिभ्यः॑ इति विकल्पस्याऽपवादः । एकषष्टः एकषष्टितम इति । सङ्ख्यादित्वान्नित्यस तमटोऽभावे 'विंशत्यादिभ्यः' इति डटस्तमड्विकल्पः । तमडभावे डटियस्येति चे॑ति इकारलोपे 'एकषष्ट' इति रूपम् । ननु केवलसात्षष्टआदेर्विहितस्य नित्यतमटः सह्ख्यादेः कथं प्रसक्तिः, तमडागमविधेरप्रत्ययविधित्वेऽपिग्रहणवता प्रातिपदिकेन तदन्तविधिं ज्ञापयति । तेन 'विंशत्यादिभ्यः' इति पूर्वसूत्रमेकविंशतितम इत्यादावपि प्रवर्तत इति भाष्ये स्पष्टम् । एवंच 'एकान्नविंशतितमः' इत्यपि सिद्धम् । </p>
<h2>Padamanjari</h2>
<hr />
<p>index: 5.2.58
sutra: षष्ट्यादेश्चासंख्यादेः</p>
<hr />
<p>संक्यादेस्तु विक्लप एवभवतीति। न ह्ययं विकल्पस्यापि प्रतिषेधः। पर्युदासो ह्ययं संख्यादेः, न विधिर्न प्रतिषेधः, यदि केनचित् प्राप्नोति भवत्येव पूर्वेण च प्राप्नोति, प्रसज्यप्रतिषेधेऽप्यनन्तरा प्राप्तिः प्रतिषिध्यते, न व्यवहिता ॥</p></div>