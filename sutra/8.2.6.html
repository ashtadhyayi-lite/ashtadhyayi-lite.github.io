<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.2.5.html">
            <button class="muted-button">Prev 8.2.5</button>
        </a>
        <a href="8.2.7.html">
            <button class="muted-button">Next 8.2.7</button>
        </a>
        </nav><h2>Kashika</h2>
<hr />
<p>index: 8.2.6
sutra: स्वरितो वाऽनुदात्ते पदादौ</p>
<hr />
<p>अनुदात्ते पदादौ उदात्तेन सह य एकादेशः स स्वरितो वा भवति उदात्तो वा। सु उत्थितः सूत्थितः, सूत्थितः। वि ईक्षते वीक्षते, वीक्षते। वसुकः असि वसुकोऽसि, वसुकोऽसि। सूत्थितः इति सुशब्दः <em>सुः पूजायाम्</em> [[1.4.94]] इति कर्मप्रवचनीयः, तस्य प्रादित्वात् समासे सति अव्ययपूर्वप्रकृतिस्वरत्वेन आद्युदात्तः, शेषमनुदात्तम् इति च अनुदात्ते पदादौ एकादेशो भवति। वीक्षते, वसुकोऽसि इत्यत्रापि <em>तिङ्ङतिङः</em> [[8.1.28]] इति निघाते कृतेऽनुदात्ते पदादावेकादेशः। स्वरितग्रहणम् विस्पष्टार्थम्। उदात्ते हि विकल्पिते तस्मिन्नसत्यान्तर्यत एव स्वरितो भविष्यतीति। अनुदात्ते इति किम्? देवदत्तोऽत्र। पदादौ इति किम्? वृक्षौ। वृक्षाः।</p>
<h2>Siddhanta Kaumudi</h2>
<hr />
<p>index: 8.2.6
sutra: स्वरितो वाऽनुदात्ते पदादौ</p>
<hr />
<p>अनुदात्ते पदादौ परे उदात्तेन सहैकादेशः स्वरितो वा स्यात् । पक्षे पूर्वसूत्रेणोदात्तः । वी1दं ज्योतिर्हृदये (वी॑1॒दं॒ ज्योति॒र्हृद॑ये) । अस्य श्लोको दिवीयते (अस्य श्लोको॑ दि॒वीय॑ते) । व्यवस्थितविभाषात्वादिकारयोः स्वरितः । दीर्घप्रवेशे तूदात्तः । किं च एङः पदान्तात्-&lt;{SK86}&gt; इति पूर्वरूपे स्वरित एव । तेऽवदनम् (ते॑ऽवदनम्) । सो 3 यमागात् (सो॒ 3॒॑ यमागा॑त्) । उक्तं च प्रातिशाख्ये । इकारयोश्च प्रश्लेषे क्षैपाभिनिहतेषु चेति ।</p>
<h2>Padamanjari</h2>
<hr />
<p>index: 8.2.6
sutra: स्वरितो वाऽनुदात्ते पदादौ</p>
<hr />
<p>प्रादित्वात्समासे सतीति ।'प्रादिप्रसङ्गे कर्मप्रवचनीयानां प्रतिषेधः'  इत्यस्य तु तत्रैव'स्वती पूजायाम्'  इति प्रतिषेधः कृतः । गतिसमासस्त्वनाश्रितः;'गतिर्गतौ'  इति निगातप्रसङ्गात् । वसुकशब्दः पूर्ववदन्तोदातः । स्वरितग्रहणं विस्पष्टार्थमिति । कथम् ? इत्याह - उदाते हीति । आन्तर्यत एव स्वरितो भविष्यतीति । यद्येवम्, तस्य सिद्धत्वाच्छेषनिघातः स्यात् - गाङ्गेऽनूप इति ? एकादेशस्य परं प्रत्यादिवद्भावादनूपशब्दोऽनुदातः प्राप्नोति, स्वरितग्रहणे तु सति अस्यासिद्धत्वाद्यथोक्तदोषाभावः । अथ क्रियमाणेऽपि स्वरितग्रहणे यः सिद्धः स्वरितः तेन वर्ज्यमानता कस्मान्न भवति - कन्यानूप इति ? कन्याशब्दः'कन्याराजन्यमनुष्याणामन्तः'  इत्यन्तस्वरितः, ततः स्वरितानुदातयोरेकादेश आन्तर्यतः स्वरितः, तस्य सिद्धत्वातेन वर्ज्यमानता प्राप्नोति ? ततश्चात्र यः परिहारः स एव गाङ्गेऽनूप इत्यत्र भविष्यति । कः पुनरसौ ? पदद्वयाश्रयत्वेन एकादेशस्य बहिरङ्गत्वात्स्वरोऽपि तदीयो बहिरङ्गः, शेषनिघातस्तु एकपदाश्रयत्वात् स्वरोऽपि तदीयोऽन्तरङ्गः; ततः किम् ? ठसिद्धं बहिरङ्गमन्तरङ्गऽ ॥</p></div>