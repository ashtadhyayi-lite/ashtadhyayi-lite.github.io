<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.59.html"><button class="muted-button">Prev 1.1.59</button></a>
        <a href="1.1.61.html"><button class="muted-button">Next 1.1.61</button></a>
        </nav><h2 class="dev">अदर्शनं लोपः</h2><p class="sname"><font color=blue>1-1-60 अदर्शनं लोपः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p>अदर्शनम् लोपः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p>वर्णस्य वर्णसमूहस्य वा अदर्शनम्, अश्रवणम्, अनुच्चारणम्  'लोपः' नाम्ना ज्ञायते ।  </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p>non-appearance, muting or non-pronunciation of a letter or a group of letters is called लोप.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p>व्याकरणशास्त्रस्य संज्ञासु अन्यतमा अस्ति 'लोप' इति संज्ञा ।  प्रक्रियायाम् जायमानम् वर्णस्य वर्णसमूहस्य वा अदर्शनम्, अश्रवणम्, अनुच्चारणम् च 'लोपः' नाम्ना ज्ञायते । प्रक्रियायाः प्रारम्भिकसोपानेषु वर्णः दृश्यते (श्रूयते च), परन्तु लोपे कृते तस्य दर्शनम् (श्रवणम् च) न भवति, इति अत्र आशयः । </p>
<p><title>प्रयोजनम्</title></p>
<p>'लोप'संज्ञायाः प्रयोगं कृत्वा अष्टाध्याय्याम् भिन्नाः विधयः पाठिताः सन्ति । यथा, <b>तस्य लोपः</b> <a href="1.3.9.html">1.3.9</a> इत्यनेन सूत्रेण इत्संज्ञकवर्णस्य लोपः भवति । <b>संयोगान्तस्य लोपः</b> <a href="8.2.23.html">8.2.23</a> इत्यनेन पदान्ते विद्यमानस्य संयोगस्य अन्तिमवर्णस्य लोपः भवति । <b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इत्यनेन सूत्रेण अपृक्तस्य 'सुँ'प्रत्ययस्य लोपः क्रियते । एतानि सर्वाणि सूत्राणि अधः प्रक्रियायाम् प्रयुक्तानि दृश्यन्ते -</p>
<p><pr></p>
<p>डुकृञ् </p>
<p>--&gt; कृ ['डु' इत्यस्य <b>आदिर्ञिटुडवः</b> <a href="1.3.5.html">1.3.5</a> इति इत्संज्ञा । ञकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । द्वयोः अपि <b>तस्य लोपः</b> <a href="1.3.9.html">1.3.9</a> इति <b>लोपः</b>]</p>
<p>--&gt; कृ + क्तवतुँ [<b>निष्ठा</b> <a href="3.2.102.html">3.2.102</a> इति क्तवतुँ-प्रत्ययः]</p>
<p>--&gt; कृ + तवत् [ककारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा । उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा ।  द्वयोः अपि <b>तस्य लोपः</b> <a href="1.3.9.html">1.3.9</a> इति <b>लोपः</b>]</p>
<p>--&gt; कृतवत् + सुँ [प्रथमैकवचनस्य सुँप्रत्ययः]</p>
<p>--&gt; कृतवत् + स् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा , <b>तस्य लोपः</b> <a href="1.3.9.html">1.3.9</a> इति <b>लोपः</b>]</p>
<p>--&gt; कृतवात् + स् [<b>अत्वसन्तस्य चाधातोः</b> <a href="6.4.14.html">6.4.14</a> इति 'अतुँ' प्रत्ययान्तस्य अङ्गस्य उपधादीर्घः]</p>
<p>--&gt; कृतवा नुम् त् + स् [<b>उगिदचां सर्वनामस्थानेऽधातोः</b> <a href="7.1.70.html">7.1.70</a> इति सर्वनामस्थाने परे अङ्गस्य नुमागमः । अत्र दीर्घे कृते एव नुमागमः भवति इति कौमुदीवचनम्]</p>
<p>--&gt; कृतवा न् त् + स् [मकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा,  <b>तस्य लोपः</b> <a href="1.3.9.html">1.3.9</a> इति <b>लोपः</b> । उकारः उच्चारणार्थः, तस्यापि लोपः भवति ।]</p>
<p>--&gt; कृतवा न् त् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति अपृक्तस्य 'सुँ'प्रत्ययस्य <b>लोपः</b> ।]</p>
<p>--&gt; कृतवान् [<b>संयोगान्तस्य लोपः</b> <a href="8.2.23.html">8.2.23</a> इति तकारस्य <b>लोपः</b>]</p>
<p></pr></p>
<p>अष्टाध्याय्याम् 'लोप'संज्ञायाः साक्षात् प्रयोगः बहुषु (६०+) सूत्रेषु कृतः अस्ति । अनुवृत्तिरूपेण तु अन्येषु सूत्रेषु अपि अस्याः संज्ञायाः प्रयोगः भवितुम् अर्हति ।</p>
<p><title>लुप्तवर्णस्य स्थानिवद्भावः</title></p>
<p>'लोपः' इत्युक्ते केवलम् अदर्शनम्, न हि 'विनाशः' । प्रक्रियायां वर्णानाम् विनाशः न भवति । यस्य वर्णस्य लोपः भवति, सः यद्यपि न दृश्यते (न च श्रूयते), तथापि सः तत्रैव अस्ति ।कुत्रचित् लुप्तवर्णम् स्थानिवद्भावेन आश्रित्य प्रक्रियायाम् किञ्चित् कार्यम् (कार्यनिषेधः वा) अपि भवितुम् अर्हति । यथा - 'कथ' धातोः विषये णिच्-प्रत्यये कृते अन्तिम-अकारस्य लोपः भवति, परन्तु स्थानिवद्भावनेन अस्य अकारस्य आश्रयं स्वीकृत्य उपधावृद्धिः निषिध्यते - </p>
<p><pr></p>
<p>कथ + णिच्</p>
<p>--&gt; कथ + इ [इत्संज्ञालोपः]</p>
<p>--&gt; कथ् + इ [<b>अतो लोपः</b> <a href="6.4.48.html">6.4.48</a> इति थकारोत्तस्य अकारस्य लोपः । एतादृशे लोपे कृते ककारोत्तरः अकारः उपधास्थानं स्वीकरोति,  अतः अत्र प्रत्ययस्य णित्त्वात् <b>अत उपधायाः</b> <a href="7.2.116.html">7.2.116</a> इति (अनिष्टा) उपधावृद्धिः प्राप्नोति । परन्तु अस्यां स्थितौ थकारोत्तरः लुप्तः अकारः <b>अचः परस्मिन् पूर्वविधौ</b> <a href="1.1.57.html">1.1.57</a> इत्यनेन स्थानिवद्भावेन तस्य मूलस्थाने अतिदिश्यते, येन ककारोत्तरस्य अकारस्य उपधात्वं विनश्यन्ति, अतश्च <b>अत उपधायाः</b> <a href="7.2.116.html">7.2.116</a> इत्यनेन प्राप्ता अनिष्टा उपधावृद्धिः अपि निवार्यते ।]</p>
<p>--&gt; कथि [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा]</p>
<p></pr></p>
<h2 id="kashika">Kashika</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p>अदर्शनम्, अश्रवणम्, अनुच्चारणम्, अनुपलब्धिः, अभावः, वर्णविनाशः इत्यनर्थान्तरम् । एतैः शब्दैः योऽर्थोऽभिधीयते, तस्य लोपः इति इयं संज्ञा भवति ।  अर्थस्यैयं संज्ञा, न शब्दस्य । प्रसक्तस्य अदर्शनं लोपसंज्ञं भवति ।  <b>गोधाया ढ्रक्</b> <a href="4.1.129.html">4.1.129</a> - गौधेरः ;  पचेरन् ; 'जीवेरदानुक्' (उणादिपाठः 1.163) - जीरदानुः । स्त्रिवेर्मनिन् आस्रेमाणम् ।  यकारवकारयोरदर्शनम् इह उदाहरणम् । अपरस्य अनुबन्धादेः प्रसक्तस्य ।  लोपप्रदेशाः <b>लोपो व्योर्वलि</b> <a href="6.1.66.html">6.1.66</a> इत्येवमादयः ॥</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p>प्रसक्तस्यादर्शनं लोपसंज्ञं स्यात् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p>प्रसक्तस्यादर्शनं लोपसंज्ञं स्यात्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p><b>अदर्शनं लोपः</b> - सुद् ध् य् इत्यत्र यकारस्य संयोगान्तलोपं शङ्कितुं लोपसंज्ञासूत्रमाह — अदर्शनं लोपः । शब्दानुशासनप्रस्तावाच्छब्दविषयकश्रवणंमिह दर्शनं विवक्षितम् । दर्शनस्याभावोऽदर्शनम् । अर्थाभावेऽव्ययीभावः । 'स्थानेऽन्तरतमः' इत्यतः स्थां इत्यनुवर्तते । स्थानं प्रसङ्ग इत्युक्तम् । शास्त्रतः शब्दस्य कस्यचिच्छ्रवणप्रसङ्गे सति यदश्रवणं तल्लोपसंज्ञं भवतीत्यर्थः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 1.1.60
sutra: अदर्शनं लोपः</p>
<hr />
<p>इह दर्शनं ज्ञानमुपलब्धिः । तच्च शब्दानुशासनप्रस्तावाच्छब्दविषयं सच्छ्रवणं भवतीत्याह-अश्रवणमिति । श्रवणं च श्रोतृव्यापारः, तन्निषेधे 'लोपो व्योर्वलि' इत्यस्य वकारयकारौ वल्परौ न श्रोतव्यावित्यर्थः स्यात् । ततश्च प्रयोक्तृव्यापार उच्चारणमनिषिद्धं स्यात् । असति श्रवणे उच्चारणमनर्थकमेव स्यादिति श्रवणनिषेधेन तद्धेतुभूतमुच्चारणमेव निषिद्धं भवतीत्याह-अनुच्चारणमिति । 'लोपो व्योर्वलि' इत्यस्य कोऽर्थः ? वकारयकारौ वल्परौ नोच्चारयितव्याविति । अनेनापि प्रकारेणास्मिन्विषये तयोरभाव एव व्याख्यापितो भवति, न हि विद्यमानयोरनुच्चारणमुपपद्यत इत्याह-अभाव इति । स्वाभाविक एवाभाव इत्यर्थः । विनाश इति । कार्यशब्ददर्शन एतत् । अनर्थान्तरमिति । शब्दविषयाणामेषामर्थो न भिद्यत इत्यर्थः । श्वं रूपम्' इति वचनाद् अदर्शनशब्दस्यैव संज्ञायां लोपप्रदेशेषु अदर्शनशब्द एवादेशः स्यादित्यत आह - एतैः शब्दैरिति । एतच्च ङवेति विभाषा' इत्यत इतिकरणानुवृतेर्लभ्यते । अथ वा-महती संज्ञा क्रियते, अन्वर्था यथा विज्ञायेत-लोपनं लोप इति । न चादर्शनशब्दो लोपनक्रिया भवति । यद्येवम्, प्रदेशेष्वेवार्थग्रहणमस्तु, किं संज्ञया ? तन्न; असति संज्ञाकरणे श्वं रूपम्' इति वचनात् प्रदेशेषु लोपशब्द एवादेशः स्यात् । सति त्वशब्दसंज्ञेति निषेधान्न स्वरूपग्रहणं भवति । न शब्दस्येति । अर्थसिद्धमप्येतद्विस्पष्टार्थ पुनरुक्तम् । ननु विधिप्रदेशेष्वितरेतराश्रयः प्राप्नोति-सतोऽदर्शनस्य संज्ञा, संज्ञया चादर्शनं भाव्यत इति, तन्न; न हि लोपविधानात्प्रगसदेवादर्शनं वचनेन भाव्यते, अनित्यत्वप्रसङ्गात्, किं तर्हि ? सदेवादर्शनं साधुत्वेनान्वारूयायते । यद्येवम्, सर्वस्य स्वविषयादन्यत्र स्वभावतोऽदर्शनमस्तीति लोपसंज्ञा स्यात् । ततश्च दधि, मध्विति णिचोऽदर्शनस्य लोपसंज्ञायां प्रत्ययलक्षणेन वृद्धिः स्यात् । अङ्गस्य वृद्धिः, अङ्गसंज्ञा च विधानप्रतिबद्धा । क्विपस्तर्ह्यदर्शनस्य लोपसंज्ञायां तुक् प्राप्नोति, तत्राह-प्रसक्तस्येति । एवं मन्यते-श्थाने' इति वर्तते; स्थानं च प्रसङ्गः; तेन प्रसङ्गे यददर्शनं तस्य लोपसंज्ञा, न च दधीत्यत्र क्विपः केनचित्प्रसङ्गोऽस्ति । एवमपि ग्रमणीरित्यत्र कर्मधातुकर्तृसन्निधानादस्ति अणः प्रसङ्ग इति तददर्शनस्य संज्ञायां वृद्धिः स्यात् । योऽत्राणः प्रसङ्गः, क्विपा सोऽपाह्रियते । सामान्यशास्त्रं हि विशेषसन्निधौ तद्व्यतिरिक्त एव विषये प्रतीतिं जनयति । तेन शत्सूद्विष' इत्यस्य सन्निधौ 'कर्मण्यण्' इत्यनेन नयतेरण् भवतीति बुद्धिरेव न जन्यते ॥</p></div>