<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.16.html">
            <button class="muted-button">Prev 6.4.16</button>
        </a>
        <a href="6.4.18.html">
            <button class="muted-button">Next 6.4.18</button>
        </a>
        </nav><h2>Kashika</h2>
<hr />
<p>index: 6.4.17
sutra: तनोतेर्विभाषा</p>
<hr />
<p>तनोतेरङ्गस्य सनि झलादौ विभाषा दीर्घो भवति। तितांसति, तितंसति। झलि इत्येव, तितनिषति। सनीवन्तर्ध इत्यत्र तनोतेरुपसङ्ख्यानादिडागमो भवति विकल्पेन।</p>
<h2>Siddhanta Kaumudi</h2>
<hr />
<p>index: 6.4.17
sutra: तनोतेर्विभाषा</p>
<hr />
<p>अस्योपधाया दीर्घो वा स्याज्झलादौ सनि । तितांसति । तितंसति । तितनिषति ।&lt;!आशङ्कायां सन्वक्तव्यः !&gt; (वार्तिकम्) ॥ श्वा मुमूर्षति । कूलं पिपतिषति ॥</p>
<h2>Balamanorama</h2>
<hr />
<p>index: 6.4.17
sutra: तनोतेर्विभाषा</p>
<hr />
<p><em>तनोतेर्विभाषा</em> - तनोतेर्विभाषा । उपधाया दीर्घ इति । 'नोपधायायाः' इत्यतो 'ढ्रलोपे' इत्यतश्च तदनुवृत्तेरिति भावः । झलादौ सनीति ।अज्झने॑त्यतस्तदनुवर्तते । तत्र झलादाविति भाष्ये स्थितमिति भावः । आशङ्कायामिति । आशङ्काविषयक्रियावृत्तेर्धातोः स्वार्थे सन्नित्यर्थः । आआ मुमूर्षतीति । शङ्कितमरणो भवतीत्यर्थः । कूलं पिपतिषतीति । शङ्कितपतनं भवतीत्यर्थः ।तनिपती॑ति इट्पक्षे रूपम् । पतेःसनि इडभावपक्षे त्वाह — </p></div>