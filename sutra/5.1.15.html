<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.14.html"><button class="muted-button">Prev 5.1.14</button></a>
        <a href="5.1.16.html"><button class="muted-button">Next 5.1.16</button></a>
        </nav><h2>Sandhi Samaasa Split</h2>
<hr />
<p>index: 5.1.15
sutra: चर्मणोऽञ्</p>
<hr />
<p>'तदर्थम् चर्मणः प्रकृतौ' (इति)  विकृतेः अञ्</p>
<h2>Neelesh Sanskrit Brief</h2>
<hr />
<p>index: 5.1.15
sutra: चर्मणोऽञ्</p>
<hr />
<p>प्रकृतिवाचकस्य 'चर्मन्' शब्दस्य विकृतिं दर्शयितुम् चतुर्थीसमर्थात् विकृतिवाचकेभ्यः शब्दात् अञ्-प्रत्ययः भवति ।</p>
<h2>Neelesh Sanskrit Detailed</h2>
<hr />
<p>index: 5.1.15
sutra: चर्मणोऽञ्</p>
<hr />
<p>चर्मणः यः विकारः, तस्मात् चतुर्थीसमर्थात् चर्मणः निर्देशं कर्तुम्   <b>तदर्थम् विकृतेः प्रकृतौ</b> <a href="5.1.12.html">5.1.12</a> इत्यत्र पाठितस्य औत्सर्गिकस्य  छ-प्रत्ययस्य अपवादरूपेण अञ्-प्रत्ययः विधीयते । </p>
<p>यथा - चर्मणः परिवर्तनं कृत्वा वर्ध्रस्य (leather band) निर्माणं क्रियते । अत्र 'चर्मन्' इति प्रकृतिः, 'वर्ध्र' इति विकृतिः । अत्र 'चर्मन्' इत्यस्य निर्देशार्थं चतुर्थीसमर्थात् वर्ध्र-शब्दात् अञ्-प्रत्ययः भवति । यथा -</p>
<p>वर्ध्राय इदम् चर्म </p>
<p>= वर्ध्र + अञ्</p>
<p>→ वार्ध्र + अ [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ वार्ध्र् + अ [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ वार्ध्र</p>
<p>वर्ध्राय इदम् वार्ध्रम् चर्म । तथैव - वरत्रायै इदम् वारत्रम् चर्म । ('वरत्रा' इति 'वर्ध्र' इत्यस्यैव पर्यायवाची शब्दः)।</p>
<p>ज्ञातव्यम् - </p>
<ol>
<li>
<p>'उपानह्' (पादत्राणम्) इत्यत्रापि निर्माणम् चर्मणः भवितुमर्हति । अतः 'उपानहे इदम् चर्म' इत्यस्मिन् अर्थे उपानह्-शब्दात् अपि वर्तमानसूत्रेण अञ्-प्रत्ययस्य प्रसक्तिः विद्यते । परन्तु तत् बाधित्वा <b>ऋषभोपानहोर्ञ्यः</b> <a href="5.1.14.html">5.1.14</a> इत्यनेन पूर्वसूत्रेण अत्र उपानह्-शब्दात् ञ्य-प्रत्ययः विधीयते - उपानहे इदम् औपानह्यम् चर्म ।</p>
</li>
<li>
<p>'प्रकृतिः', 'विकृतिः' तथा 'तदर्थम्' - एतेषामर्थः <b>तदर्थम् विकृतेः प्रकृतौ</b> <a href="5.1.12.html">5.1.12</a> इत्यत्र विस्तारेण प्रोक्तः अस्ति, सः तत्रैव द्रष्टव्यः)। </p>
</li>
</ol>
<h2>Kashika</h2>
<hr />
<p>index: 5.1.15
sutra: चर्मणोऽञ्</p>
<hr />
<p>चर्मणः इति षष्ठी। चर्मणो या विकृतिः तद्वाचिनः प्रातिपदिकातञ् प्रत्ययो भवति <b>तदर्थं विकृतेः प्रकृतौ</b> <a href="5.1.12.html">5.1.12</a> इत्येतस्मिन् विषये। छस्य अपवादः। वार्ध्रं चर्म। वारत्रं चर्म।</p>
<h2>Siddhanta Kaumudi</h2>
<hr />
<p>index: 5.1.15
sutra: चर्मणोऽञ्</p>
<hr />
<p>चर्मणो या विकृतिस्तद्वाचकादञ् स्यात् । वर्ध्र्यै इदं वार्ध्रं चर्म । वारत्रं चर्म ॥</p>
<h2>Balamanorama</h2>
<hr />
<p>index: 5.1.15
sutra: चर्मणोऽञ्</p>
<hr />
<p><b>चर्म्मणोऽञ्</b> - चर्मण्यपीति । चर्मणि प्रकृतित्वेन वाच्येऽपि अयं ञ्य एवचर्मणोऽ॑ञित्ययं परमपि पूर्वविप्रतिषेधेन बाधित्वा भवतीत्यर्थः । एतच्च 'उगवादिभ्यः' इति सूत्रभाष्ये स्थितम् । औपानह्रमिति । उपानदर्तं चर्मेत्यर्थः । चर्मणोऽञ् । 'चर्मण' इति षष्ठन्तं विकृतावन्वेति । तदाह — चर्मणो या विकृतिस्तद्वाचकादिति ।तादथ्र्यचतुथ्र्यन्ता॑दिति शेषः । अञ्स्यादिति ।प्रकृतौ वाच्याया॑मिति शेषः । वध्रर्यै इद॑मिति पाठान्तरम् । 'वृधिवपिब्यां रन्' इति वृधेः रनि लघूपधगुणे रपरत्वे वध्र्रशब्दश्चर्मवाचकः, तस्माद्विकारे अणि वार्ध्री रज्जुः ।</p>
<h2>Padamanjari</h2>
<hr />
<p>index: 5.1.15
sutra: चर्मणोऽञ्</p>
<hr />
<p>चर्मण इति षष्ठीति। पञ्चम्यां तु चर्मन्शब्दात्यर्मार्थायां प्रकृतौ प्रत्ययः स्यात् - चर्मणे द्वीपीत्यादौ, न चैवमभिधानमस्ति ॥</p></div>