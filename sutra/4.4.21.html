<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.20.html">
            <button class="muted-button">Prev 4.4.20</button>
        </a>
        <a href="4.4.22.html">
            <button class="muted-button">Next 4.4.22</button>
        </a>
        </nav><h2>Kashika</h2>
<hr />
<p>index: 4.4.21
sutra: अपमित्ययाचिताभ्यां कक्कनौ</p>
<hr />
<p>निर्वृत्त इत्येव। अपमित्ययाचितशब्दाभ्यां यथासङ्ख्यं कक् कनित्येतौ प्रत्ययौ भवतः निर्वृत्ते इत्येतस्मिन्नर्थे। आपमित्यकम्। याचितकम्।</p>
<h2>Siddhanta Kaumudi</h2>
<hr />
<p>index: 4.4.21
sutra: अपमित्ययाचिताभ्यां कक्कनौ</p>
<hr />
<p>अपमित्येति ल्यबन्तम् । अपमित्य निर्वृत्तं आपमित्यकम् । याचितेन निर्वृत्तं याचितकम् ॥</p>
<h2>Balamanorama</h2>
<hr />
<p>index: 4.4.21
sutra: अपमित्ययाचिताभ्यां कक्कनौ</p>
<hr />
<p><em>अपमित्ययाचिताभ्यां कक्कनौ</em> - अपमित्ययाचिताभ्याम् । ल्यबन्धमिति । 'मेङ् प्रणिदाने' इत्यस्यमादिंवनिमयार्थकात्उदीचां माहो व्यतिहारे॑ इति क्त्वाप्रत्यये गतिसमासे ल्यपिमयतेरिदन्यतरस्या॑मिति इत्त्वेह्रस्वस्य पिती॑ति तुगागमे अपमित्येत्यव्ययम्, 'क्त्वातोसुन्कसुनः' इत्युक्तेरित्यर्थः । निर्वृत्तमित्यर्थे अपमित्येत्यव्ययात्प्रथमान्ताद्याचितशब्दाच्च तृतीयान्तात्कक् कन् च यथासङ्ख्यं स्यातामित्यर्थः । अपमित्येत्यंशे तृतीयान्तत्वाऽसंभवात्प्रथमान्ताद्याचितशब्दाच्च तृतीयान्तात्कक् कन् च यथासङ्ख्यं स्यातामित्यर्थः । अपमित्येत्यंशे तृतीयान्तत्वाऽसंभवात्प्रथमान्तादिति लभ्यते । </p>
<h2>Padamanjari</h2>
<hr />
<p>index: 4.4.21
sutra: अपमित्ययाचिताभ्यां कक्कनौ</p>
<hr />
<p>अपमित्येति । ठुदीचां माङे व्यतिहारेऽ इति क्त्वाप्रत्ययेऽपशब्देन समासे क्त्वो ल्यप्,'मयतेरिदन्यतरस्याम्'  इतीत्वम्,'क्त्वातोसुन्कसुनः'  इत्यव्ययसंज्ञा । तेन नात्र तृतीयासमर्थात्प्रत्ययः ॥</p></div>