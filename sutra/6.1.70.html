<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.69.html">
            <button class="muted-button">Prev 6.1.69</button>
        </a>
        <a href="6.1.71.html">
            <button class="muted-button">Next 6.1.71</button>
        </a>
        </nav><h2>Kashika</h2>
<hr />
<p>index: 6.1.70
sutra: शेश्छन्दसि बहुलम्</p>
<hr />
<p>शि इत्येतस्य बहुलं छन्दसि विषये लोपो भवति। या क्षेत्रा। या वना। यानि क्षेत्राणि। यानि वनानि।</p>
<h2>Siddhanta Kaumudi</h2>
<hr />
<p>index: 6.1.70
sutra: शेश्छन्दसि बहुलम्</p>
<hr />
<p>लोपः स्यात् । या ते गात्राणाम् (ता ता॒ पिण्डा॑नाम्) ॥ या ते गात्राणाम् (या ते॒ गात्रा॑णाम्) । ता ता पिण्डानाम् (ता ता॒ पिण्डा॑नाम्) ।&lt;!एमन्नादि तु छन्दसि वक्तव्यम् !&gt; (वार्तिकम्) ॥ अपां त्वेमन् (अ॒पां त्वे॒मन्) । अपां त्वोद्मन् (अ॒पां त्वो॒द्मन्) ॥</p>
<h2>Balamanorama</h2>
<hr />
<p>index: 6.1.70
sutra: शेश्छन्दसि बहुलम्</p>
<hr />
<p><em>संहितायाम्</em> - संहितायाम् । इत्यधिकृत्येति ।छे चेत्यादि विधीयते॑ इति शेषः । यद्यप्येतदिको यणचीत्यत्रैव वक्तव्यन्तथापि सूत्रक्रमानुरोधादिहोक्तम् । </p>
<h2>Padamanjari</h2>
<hr />
<p>index: 6.1.70
sutra: शेश्छन्दसि बहुलम्</p>
<hr />
<p>या क्षेत्रेति। शेर्लोपे कृते प्रत्ययलक्षणेन'नपुंसकस्य झलचः'  इति नुम्,'सर्वनामस्थाने च'  इति दीर्घः, नलोपः। अयं योगः सक्योऽवक्तुम्, कथम्? डादेशेन सिद्धत्वात्। कथमग्नेत्रीति? त्रिऐ इति स्थिते प्रथमयोः पूर्वसवर्णदीर्घत्वेनैव सिद्धम्। न सिद्ध्यति, नुमा व्यवहितत्वात्? च्छन्दसि नपुंसकस्य पुंवद्भावो पक्तव्यः, मधोर्गृह्णातीत्येवमाद्यर्थं पुंवद्भावेनैव नुमो निवृत्तिः। एवमपि'जसि च'  इति गुणः प्राप्नोति, वक्ष्यत्येतत् -ठुसादिषु च्छन्दसि वावचनं प्राङ् णौ चङ्युपधायाःऽ इति। अपि च या क्षेत्रा, ता ता पिण्डानामिति ताइ इति स्थिते'सुपां सुलुक्'  इतीकारस्याकारे कृते'प्रथमयोः पूर्वसवर्णः'  इति दीर्घत्वेन सिद्धम् ॥</p></div>