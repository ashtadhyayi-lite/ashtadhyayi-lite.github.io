<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.94.html"><button class="muted-button">Prev 6.1.94</button></a>
        <a href="6.1.96.html"><button class="muted-button">Next 6.1.96</button></a>
        </nav><h2>Sandhi Samaasa Split</h2>
<hr />
<p>index: 6.1.95
sutra: ओमाङोश्च</p>
<hr />
<p>ओम्-आङोः आत् पूर्वपरयोः एकः पररूपम् </p>
<h2>Neelesh Sanskrit Brief</h2>
<hr />
<p>index: 6.1.95
sutra: ओमाङोश्च</p>
<hr />
<p>अवर्णात् परस्य ओम्-शब्दे परे आङ्-शब्दे च परे पूर्वपरयोः एकः पररूप-एकादेशः भवति ।</p>
<h2>Neelesh English Brief</h2>
<hr />
<p>index: 6.1.95
sutra: ओमाङोश्च</p>
<hr />
<p>When a अवर्ण is followed by the word ओम् or the word आङ् , then the पूर्व and the पर words get a पररूप-एकादेशः ।</p>
<h2>Neelesh Sanskrit Detailed</h2>
<hr />
<p>index: 6.1.95
sutra: ओमाङोश्च</p>
<hr />
<p>अकारात् / आकारात् परः यदि 'ओम्' शब्दः / 'आङ्' उपसर्गः आगच्छति, तर्हि पूर्वपरयोः एकः पररूपः आदेशः जायते । यथा - </p>
<p>1) शिवाय ओम्   = शिवायोम् । शिवायों नमः । अत्र <b>वृद्धिरेचि</b> <a href="6.1.88.html">6.1.88</a> इत्यनेन प्राप्तां वृद्धिं बाधित्वा पररूप-एकादेशः भवति ।</p>
<p>2) शिव + एहि = शिवेहि । अत्र एहि इति आङ्-उपसर्गपूर्वकम् इण्-धातोः  लोट्-लकारस्य मध्यमपुरुषैकवचनस्य रूपमस्ति  । आङ् + इण् + हि = एहि । अतः अत्र अस्य सूत्रस्य प्रसक्तिः अस्ति ।</p>
<p>विशेषः - 'शिव + एहि' अस्मिन् उदाहरणे 'एहि' एतत् इण्-धातोः एकारादिः रूपमस्ति, अतः अत्र <b>एत्येधत्यूठ्सु</b> <a href="6.1.89.html">6.1.89</a> इत्यस्यापि प्रसक्तिः अस्ति । अत्र कस्य प्रयोगः करणीयः?  <b>एत्येधत्यूठ्सु</b> <a href="6.1.89.html">6.1.89</a> इति <b>ओमाङोश्च</b> <a href="6.1.95.html">6.1.95</a> इत्यस्य अपवादः अस्ति वा? अस्य उत्तरमनया परिभाषया लभ्यते - &lt;ऽपुरस्तात् अपवादाः अनन्तरान् विधीन् बाधन्ते, नोत्तरान्ऽ&gt; । 'पुरस्तात्' इत्युक्ते 'उत्सर्गसूत्रात् प्राक्' । 'अनन्तरः विधिः' इत्युक्ते सः उत्सर्गविधिः यः अपवादसूत्रात् अनन्तरम् (अन्येषां उत्सर्गविधिनामपेक्षया) प्रथमः आगच्छति सः । अतः अस्याः परिभाषायाः अर्थः अयम् - अपवादसूत्रम् तस्मात् अनन्तरस्य केवलं एकस्य सूत्रस्य एव अपवादरूपेण कार्यं करोति, तदनन्तरं विद्यमानानाम् सूत्राणामपवादरूपेण कार्यं न करोति । (अपवादसूत्रात् पूर्वं विद्यमानानाम् तु अनेकानाम् सूत्राणामपवादरूपेण कार्यं कर्तुं शक्नोति) ।</p>
<p>अतः अत्र  <b>एत्येधत्यूठ्सु</b> <a href="6.1.89.html">6.1.89</a> एतत् सूत्रम् केवलं <b>एङि पररूपम्</b> <a href="6.1.94.html">6.1.94</a> इत्यस्यैव अपवादरूपेण कार्यं करोति, <b>ओमाङोश्च</b>  <a href="6.1.95.html">6.1.95</a> इत्यस्य न । अतः 'शिव + एहि' इत्यत्र परत्वात्  <b>ओमाङोश्च</b> <a href="6.1.95.html">6.1.95</a> इत्यस्यैव प्रयोगः भवति । </p>
<p>तथैव - अव + एहि = अवेहि इत्यत्र <b>वृद्धिरेचि</b> <a href="6.1.88.html">6.1.88</a> इत्यनेन प्राप्तं वृद्धि-एकादेशमपवादत्वेन बाधित्वा <b>एङि पररूपम्</b> <a href="6.1.94.html">6.1.94</a> इत्यनेन प्राप्तम् पररूप-एकादेशमपवादत्वेन बाधित्वा  <b>एत्येधत्यूठ्सु</b> <a href="6.1.89.html">6.1.89</a> इत्यनेन प्राप्तं वृद्धि-एकादेशम् परत्वेन  बाधित्वा <b>ओमाङोश्च</b> <a href="6.1.95.html">6.1.95</a> इत्यनेन पररूपम् विधीयते ।     </p>
<h2>Kashika</h2>
<hr />
<p>index: 6.1.95
sutra: ओमाङोश्च</p>
<hr />
<p>आतित्येव। अवर्णान्तातोमि आङि च परतः पूर्वपरयोः स्थाने पररूपम् एकादेशो भवति। का ओम् इत्यवोचत्, कोम् इत्यवोचत्। योम् इत्यवोचत्। आगि खल्वपि आ ऊढा ओढा। अद्य ओढा अद्योढा। कदा ओढा कदोढा। तदा ओढा तदोढा। <b>वृद्धिरेचि</b> <a href="6.1.88.html">6.1.88</a> इत्यस्य पवादः। इह तु आ ऋश्यातर्श्यात्, अद्य अर्श्यातद्यर्श्यातिति अकः सवर्णे दीर्घत्वं बाधते।</p>
<h2>Siddhanta Kaumudi</h2>
<hr />
<p>index: 6.1.95
sutra: ओमाङोश्च</p>
<hr />
<p>ओमि आङि चात्परे पररूपमेकादेशः स्यात् । शिवायों नमः । शिव एहि । शिवेहि ॥ </p>
<h2>Laghu Siddhanta Kaumudi</h2>
<hr />
<p>index: 6.1.95
sutra: ओमाङोश्च</p>
<hr />
<p>ओमि आङि चात्परे पररूपमेकादेशः स्यात् । शिवायों नमः । शिव एहि ॥</p>
<h2>Balamanorama</h2>
<hr />
<p>index: 6.1.95
sutra: ओमाङोश्च</p>
<hr />
<p><b>ओमाङोश्च</b> - ओमाङोश्च । ओम् च आङचेति विग्रहः । आदिति पररूपमिति चानुवरग्तते, एकः पूर्वपरयो॑रिति च । तदाह — ओमीत्यादिना । शिवार्योनम इति । अत्र वृदिंध बाधित्वा पररूपम् । शिवहीति । आःइहीति स्थिते गुणेएही॑ति रूपम् । ततः शिव-एहि इति स्थिते वृदिंध बाधित्वा पररूपमेकारः । नचशिव-अःइही॑ति स्थिते सवर्णदीर्घे कृते पश्चाद्गुणे शिवेहीति रूपसिद्धेराङ्ग्रहणं व्यर्थमिति वाच्यं,धातूपसर्गयोः कार्यमन्तरङ्ग॑मिति न्यायेन प्रथमाद्गुण इति गुणे कृते शिव-एहीति स्थिते वृद्धौ प्राप्तायां तन्निवृत्त्यर्थत्वात् । भाष्ये तु-आ ऋश्यात्, गुणः अश्र्यात्, अद्य-अश्र्यात्-अद्यश्र्यादित्यत्र सवर्णदीर्घनिवृत्त्यर्थमाद्ग्रहणमिति स्थितम् । </p>
<h2>Padamanjari</h2>
<hr />
<p>index: 6.1.95
sutra: ओमाङोश्च</p>
<hr />
<p>अद्योढेअति। आङ्नाङेरेकादेश आङ्ग्रहणेन गृह्यत इति भवत्युदाहरणम्। अत्र च'धातूपसर्गयोः कार्यमन्तरङ्गम्'  इति पूर्वमाद्गुणए कृते पश्चादद्यशब्देन सम्बन्धे वृद्धिः प्राप्नोति, एवमाङे रूपमवितष्टम्। अद्य गाअगत इत्यादौ तत्र सवर्मदीर्घत्वेन सिद्धं रूपम्। अकः सवर्णे दीर्घत्वं बाध्यत इति। ननु च मध्येऽपवादन्यायेन वृद्धेरेव बाधो युक्तः न दीर्घत्वस्य? नैष दोष; चकारोऽत्र क्रियते, स पुनर्विदानार्थो भविष्यति ॥</p></div>