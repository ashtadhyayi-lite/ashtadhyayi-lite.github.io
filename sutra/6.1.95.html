<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.94.html"><button class="muted-button">Prev 6.1.94</button></a>
        <a href="6.1.96.html"><button class="muted-button">Next 6.1.96</button></a>
        </nav><h2 class="title">ओमाङोश्च</h2><p class="sname"><font color=blue>6-1-95 ओमाङोः च</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <font color="Maroon">आद्</font> <font color="Brown">पररूपम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.95
sutra: ओमाङोश्च</p>
<hr />
<p>ओम्-आङोः आत् पूर्वपरयोः एकः पररूपम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.95
sutra: ओमाङोश्च</p>
<hr />
<p>अवर्णात् ओम्-शब्दे परे आङ्-शब्दे च परे संहितायाम् पूर्वपरयोः एकः पररूप-एकादेशः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.95
sutra: ओमाङोश्च</p>
<hr />
<p>In the context of संहिता, When अवर्ण is followed by the word ओम् or the word आङ् , both the letters are replaced by a single पररूप.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.95
sutra: ओमाङोश्च</p>
<hr />
<p>आतित्येव। अवर्णान्तातोमि आङि च परतः पूर्वपरयोः स्थाने पररूपम् एकादेशो भवति। का ओम् इत्यवोचत्, कोम् इत्यवोचत्। योम् इत्यवोचत्। आगि खल्वपि आ ऊढा ओढा। अद्य ओढा अद्योढा। कदा ओढा कदोढा। तदा ओढा तदोढा। <b>वृद्धिरेचि</b> <a href="6.1.88.html">6.1.88</a> इत्यस्य पवादः। इह तु आ ऋश्यातर्श्यात्, अद्य अर्श्यातद्यर्श्यातिति अकः सवर्णे दीर्घत्वं बाधते।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.95
sutra: ओमाङोश्च</p>
<hr />
<p>ओमि आङि चात्परे पररूपमेकादेशः स्यात् । शिवायों नमः । शिव एहि । शिवेहि ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.95
sutra: ओमाङोश्च</p>
<hr />
<p>ओमि आङि चात्परे पररूपमेकादेशः स्यात् । शिवायों नमः । शिव एहि ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.95
sutra: ओमाङोश्च</p>
<hr />
<p>अवर्णात् (इत्युक्ते, अकारात् उत आकारात्) परः यदि 'ओम्' (ॐ) शब्दः, अथवा 'आङ्' उपसर्गः विद्यते चेत् संहिताया: विषये पूर्वपरवर्णयोः पररूप-एकादेशः भवति । </p>
<p>उदाहरणानि क्रमेण एतादृशानि —</p>
<p>(1) <hlb>ओम्-शब्दः</hlb> — अवर्णात् ओम्-शब्दस्य ओकारे परे पूर्वपरयोः <b>वृद्धिरेचि</b> <a href="6.1.88.html">6.1.88</a> इत्यनेन वृद्ध्यैकादेशे प्राप्ते, तद्बाधित्वा प्रकृतसूत्रेण पररूप-एकादेशः भवति ।</p>
<p><list></p>
<li>शिवाय ओम् नमः  → शिवायोम् नमः ।

<li>का ओम् अवोचत् → कोम् अवोचत् ।

</list>

(2) <hlb>आङ्-उपसर्गः</hlb> — धातुरूपस्य आदौ विद्यमानः आङ्-उपसर्गः अवर्णात् परः विद्यते चेत् पूर्वपरयोः पररूप-एकादेशः भवति । वस्तुतस्तु अस्यां स्थितौ <ऽधातूपसर्गयोः कार्यम् अन्तरङ्गम्ऽ> इति परिभाषया आदौ आङ्-उपसर्गस्य धातुना सह सन्धिकार्यम् क्रियते । अनेन सन्धिकार्येण आङ्-इत्यस्य स्थाने जायमानेन वर्णेन सह तस्मात् पूर्वम् विद्यमानस्य अवर्णस्य पररूपैकादेशः भवितुम् अर्हति । यथा —

<list>

<li>1. <qt>अद्य + आ + इङ्खति</qt> इत्यत्र आङ्-उपसर्गस्य 'इङ्खति' इत्यस्य इकारेण सह गुणैकादेशे कृते <qt>अद्य + एङ्खति</qt> इति स्थिते, _वृद्धिरेचि_ <a href="6.1.88.html">6.1.88</a> इत्यनेन वृद्ध्यैकादेशे प्राप्ते, तद्बाधित्वा प्रकृतसूत्रेण पररूप-एकादेशः भवति, येन <qt>अद्येङ्खति</qt> इति रूपं सिद्ध्यति ।

<li>2. <qt>अद्य + आ + उङ्खति</qt> इत्यत्र आङ्-उपसर्गस्य 'उङ्खति' इत्यस्य उकारेण सह गुणैकादेशे कृते <qt>अद्य + ओङ्खति</qt> इति स्थिते, _वृद्धिरेचि_ <a href="6.1.88.html">6.1.88</a> इत्यनेन वृद्ध्यैकादेशे प्राप्ते, तद्बाधित्वा प्रकृतसूत्रेण पररूप-एकादेशः भवति, येन <qt>अद्योङ्खति</qt> इति रूपं सिद्ध्यति ।

</list>

<title>_ओमाङोश्च_ <a href="6.1.95.html">6.1.95</a>  इति सूत्रम् सर्वेषाम् सन्धिकार्याणाम् बाधकम्</title>

प्रकृतसूत्रम् अन्येषाम् सर्वेषाम् सन्धिकार्याणाम् बाधकरूपेण विधीयते । तदित्थम् —

<hl>1. _ओमाङोश्च_ <a href="6.1.95.html">6.1.95</a> इति _वृद्धिरेचि_ <a href="6.1.88.html">6.1.88</a> इत्यस्य बाधकम्</hl> — 

<qt>अद्य + आ + इङ्खति</qt> इत्यत्र आङ्-उपसर्गस्य 'इङ्खति' इत्यस्य इकारेण सह गुणैकादेशे कृते <qt>अद्य + एङ्खति</qt> इति स्थिते, _वृद्धिरेचि_ <a href="6.1.88.html">6.1.88</a> इत्यनेन वृद्ध्यैकादेशे प्राप्ते, तद्बाधित्वा _ओमाङोश्च_ <a href="6.1.95.html">6.1.95</a> इत्यनेन पररूप-एकादेशः भवति, येन <qt>अद्येङ्खति</qt> इति रूपं सिद्ध्यति ।

<hl>2. _ओमाङोश्च_ <a href="6.1.95.html">6.1.95</a> इति _एत्येधत्यूठ्सु_ <a href="6.1.89.html">6.1.89</a> इत्यस्य बाधकम्</hl> — 

<qt>शिव + आ + इहि</qt> इत्यत्र आङ्-उपसर्गस्य 'इहि' इत्यस्य इकारेण सह गुणैकादेशे कृते <qt>शिव + एहि</qt> इति स्थिते, _एत्येधत्यूठ्सु_ <a href="6.1.89.html">6.1.89</a> इत्यनेन वृद्ध्यैकादेशे प्राप्ते, तत् परत्वात् बाधित्वा _ओमाङोश्च_ <a href="6.1.95.html">6.1.95</a> इत्यनेन पररूप-एकादेशः भवति, येन <qt>शिवेहि</qt> इति रूपं सिद्ध्यति ।

<hl>3. _ओमाङोश्च_ <a href="6.1.95.html">6.1.95</a> इति _एङि पररूपम्_ <a href="6.1.94.html">6.1.94</a> इत्यस्य बाधकम्</hl> — 

<qt>प्र + आ + इङ्खति</qt> इत्यत्र आङ्-उपसर्गस्य 'इङ्खति' इत्यस्य इकारेण सह  पररूपैकादेशे कृते <qt>प्र + एङ्खति</qt> इति स्थिते, _एङि पररूपम्_ <a href="6.1.94.html">6.1.94</a> इत्यनेन पररूप-एकादेशे प्राप्ते, तत् परत्वात् बाधित्वा _ओमाङोश्च_ <a href="6.1.95.html">6.1.95</a> इत्यनेन पुनः पररूप-एकादेशः एव भवति, येन <qt>प्रेङ्खति</qt> इति रूपं सिद्ध्यति ।

<hl>4. _ओमाङोश्च_ <a href="6.1.95.html">6.1.95</a> इति _अकः सवर्णे दीर्घः_ <a href="6.1.101.html">6.1.101</a> इत्यस्य बाधकम्</hl> — 

'देवस्य आलयः' इत्यत्र <qt>देव + आङ् + लय</qt> इति स्थिते, _अकः सवर्णे दीर्घः_ <a href="6.1.101.html">6.1.101</a>  इत्यनेन सवर्णदीर्घ-एकादेशे प्राप्ते, तत्बाधित्वा _ओमाङोश्च_ <a href="6.1.95.html">6.1.95</a> इत्यनेन पररूप-एकादेशः भवति,  येन <qt>देवालय</qt> इति रूपं सिद्ध्यति । 

<note><qt>देव + आलय → देवालय</qt> इत्यादिषु स्थलेषु _अकः सवर्णे दीर्घः_ <a href="6.1.101.html">6.1.101</a> इत्यनेन सवर्णदीर्घः मन्यते चेदपि नैव दोषाय इति बहवः वैयाकरणाः प्रतिपादयन्ति । तत् विधानम् छात्राणाम् सौलभ्यार्थम् कृतम् अस्ति । शास्त्रदृष्ट्या तु अत्र सवर्णदीर्घं बाधित्वा पररूप-एकादेशेन एव आकारः विधीयते ।</note>
##Balamanorama
---
index: 6.1.95
sutra: ओमाङोश्च

---
_ओमाङोश्च_ - ओमाङोश्च । ओम् च आङचेति विग्रहः । आदिति पररूपमिति चानुवरग्तते, एकः पूर्वपरयो॑रिति च । तदाह — ओमीत्यादिना । शिवार्योनम इति । अत्र वृदिंध बाधित्वा पररूपम् । शिवहीति । आःइहीति स्थिते गुणेएही॑ति रूपम् । ततः शिव-एहि इति स्थिते वृदिंध बाधित्वा पररूपमेकारः । नचशिव-अःइही॑ति स्थिते सवर्णदीर्घे कृते पश्चाद्गुणे शिवेहीति रूपसिद्धेराङ्ग्रहणं व्यर्थमिति वाच्यं,धातूपसर्गयोः कार्यमन्तरङ्ग॑मिति न्यायेन प्रथमाद्गुण इति गुणे कृते शिव-एहीति स्थिते वृद्धौ प्राप्तायां तन्निवृत्त्यर्थत्वात् । भाष्ये तु-आ ऋश्यात्, गुणः अश्र्यात्, अद्य-अश्र्यात्-अद्यश्र्यादित्यत्र सवर्णदीर्घनिवृत्त्यर्थमाद्ग्रहणमिति स्थितम् । 
##Padamanjari
---
index: 6.1.95
sutra: ओमाङोश्च

---
 अद्योढेअति। आङ्नाङेरेकादेश आङ्ग्रहणेन गृह्यत इति भवत्युदाहरणम्। अत्र च'धातूपसर्गयोः कार्यमन्तरङ्गम्'  इति पूर्वमाद्गुणए कृते पश्चादद्यशब्देन सम्बन्धे वृद्धिः प्राप्नोति, एवमाङे रूपमवितष्टम्। अद्य गाअगत इत्यादौ तत्र सवर्मदीर्घत्वेन सिद्धं रूपम्। अकः सवर्णे दीर्घत्वं बाध्यत इति। ननु च मध्येऽपवादन्यायेन वृद्धेरेव बाधो युक्तः न दीर्घत्वस्य? नैष दोष; चकारोऽत्र क्रियते, स पुनर्विदानार्थो भविष्यति ॥</div>