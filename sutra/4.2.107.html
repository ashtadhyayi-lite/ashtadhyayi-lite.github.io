<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.106.html">
            <button class="muted-button">Prev 4.2.106</button>
        </a>
        <a href="4.2.108.html">
            <button class="muted-button">Next 4.2.108</button>
        </a>
        </nav><h2>Kashika</h2>
<hr />
<p>index: 4.2.107
sutra: दिक्पूर्वपदादसंज्ञायां ञः</p>
<hr />
<p>असंज्ञायाम् इति प्रकृतिविशेषणम्। दिक्पूर्वपदात् प्रातिपदिकातसंज्ञाविषयात् ञःप्रत्ययो ह्बवति शैषिकः। अणोऽपवदः। पौर्वशालः। दाक्षिणशालः। आपरशालः। असंज्ञायाम् इति किम्? पूर्वैषुकामशमः। अपरैषुकामशमः। दिक्षङ्ख्ये संज्ञायाम् [[2.1.50]] इति समासः। प्राचां ग्रामनगराणाम् इति उत्तरपदवृद्धिः। पदग्रहणं स्वरूपविधिनिरासार्थम्।</p>
<h2>Siddhanta Kaumudi</h2>
<hr />
<p>index: 4.2.107
sutra: दिक्पूर्वपदादसंज्ञायां ञः</p>
<hr />
<p>अणोपवादः । पौर्वशालः । असंज्ञायां किम् । संज्ञाभूतायाः प्रकृतेर्माभूत् । पूर्वेषुकामशम्यां भवः पूर्वैषुकामशमः ।प्राचां ग्रामनगरणाम् &lt;{SK1400}&gt; इत्युत्तरपदवृद्धिः ॥</p>
<h2>Laghu Siddhanta Kaumudi</h2>
<hr />
<p>index: 4.2.107
sutra: दिक्पूर्वपदादसंज्ञायां ञः</p>
<hr />
<p>अस्माद्भवाद्यर्थे ञः स्यादसंज्ञायाम्॥</p>
<h2>Balamanorama</h2>
<hr />
<p>index: 4.2.107
sutra: दिक्पूर्वपदादसंज्ञायां ञः</p>
<hr />
<p><em>दिक्पूर्वपदादसंज्ञायां ञः</em> - दिक्पूर्वपदात् । पञ्चम्यर्थे सप्तमी । असंज्ञाभूताद्दिक्पूर्वपदकाञ्ञः स्यादित्यर्थः । पौर्वशाल इति । पूर्वस्यां शालायां भव इत्यर्थे 'तद्धितार्थ' इति समासाञ्ञः । </p>
<h2>Padamanjari</h2>
<hr />
<p>index: 4.2.107
sutra: दिक्पूर्वपदादसंज्ञायां ञः</p>
<hr />
<p>असंज्ञायामिति । न चैवमसंज्ञाया इति पञ्चम्या निर्देशः, विषयसप्तम्यापि तदर्थलाभादित्याह - संज्ञाविषयादिति । पौर्वशाल इति । पूर्वस्यां शालायां भव इति तद्धितार्थे समासः, ततः प्रत्ययः । पदग्रहणमित्यादि ।'दिक्पूर्वाद्'  इत्युच्यमाने स्वरूपं स्यात्, ततश्च दिग्गज इत्यादेरेवस्यात् । पदग्रहणे तु सति दिग्विशेषवाचिनां ग्रहणं भवति, कथम् ? व्यधिकरणपदो बहुव्रीहिः - दिशः पूर्वपदमस्मिन्निति,'दिशः'  इति वाचकापेक्षया षष्ठी, दिशो वाचकं पूर्वपदस्मिन्नित्यर्थः ॥</p></div>