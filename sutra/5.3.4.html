<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.3.html">
            <button class="muted-button">Prev 5.3.3</button>
        </a>
        <a href="5.3.5.html">
            <button class="muted-button">Next 5.3.5</button>
        </a>
        </nav><h2>Kashika</h2>
<hr />
<p>index: 5.3.4
sutra: एतेतौ रथोः</p>
<hr />
<p>रेफथकारादौ प्राग्दिशीये प्रत्यये परतः इदमः एतैतौ आदेशौ भवतः। इशोऽपवादः। रेफेऽकार उच्चारणार्थः। <em>इदमो र्हिल्</em> [[5.3.16]] एतर्हि। <em>इदमस् थमुः</em> [[5.3.24]] इत्थम्।</p>
<h2>Siddhanta Kaumudi</h2>
<hr />
<p>index: 5.3.4
sutra: एतेतौ रथोः</p>
<hr />
<p>इदं शब्दस्य एत इत इत्यादेशौ स्तो रेफादौ थकारादौ च प्राद्गिशीये परे । इशोऽपवादः ॥</p>
<h2>Laghu Siddhanta Kaumudi</h2>
<hr />
<p>index: 5.3.4
sutra: एतेतौ रथोः</p>
<hr />
<p>इदम् शब्दस्य एत इत् इत्यादेशौ स्तौ रेफादौ थकारादौ च प्राग्दिशीये परे। अस्मिन् काले एतर्हि। काले किम्? इह देशे॥</p>
<h2>Balamanorama</h2>
<hr />
<p>index: 5.3.4
sutra: एतेतौ रथोः</p>
<hr />
<p><em>एतेतौ रथोः</em> - एतेतौ रथोः । 'इदम' इत्यनुवर्तते । एतश्च इच्चेति द्वन्द्वात्प्रथमाद्विवचनम् । रश्च थ् च तयोरिति द्वन्द्वः । रेफादकार उच्चारणार्थः । रेफाथकाराभ्यां प्राग्दिशीयं प्रकरणलभ्यं विशेष्यते ।यस्मिन्विधि॑रिति तदादिविधिः । तदाह — इदंशब्दस्येत्यादिना । तत्र रेफादौ परे एतः, थादौ तु इदिति यथासङ्ख्यं बोध्यम् । एतर्हि । इत्थम् । </p>
<h2>Padamanjari</h2>
<hr />
<p>index: 5.3.4
sutra: एतेतौ रथोः</p>
<hr />
<p>इशोऽपवाद इति। भावे घञ्, इशो बाधनमेताभ्यां क्रियत इत्यर्थः। योगापेक्षं त्वेकवचनम्, अयं योग इसोऽपवाद इत्यर्थः। आदेशाभ्यां वा प्रत्येकमभिसम्बन्धादेकववनम्, यथा'भूशादिभ्यो भुव्यच्वेः'  इति। इशोऽपवादाविति वा पठितव्यम्। रेफेऽकार उच्चारणार्थ इति। अकारवतो रेफस्य प्राग्दिशीयस्याभावात् ॥</p></div>