<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.3.html"><button class="muted-button">Prev 5.3.3</button></a>
        <a href="5.3.5.html"><button class="muted-button">Next 5.3.5</button></a>
        </nav><h2 class="title">एतेतौ रथोः</h2><p class="sname"><font color=blue>5-3-4 एतेतौ रथोः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">प्राक् दिशः विभक्तिः</font> <font color="Coral">किंसर्वनामबहुभ्यः अद्व्यादिभ्यः</font> <font color="RoyalBlue">इदमः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.3.4
sutra: एतेतौ रथोः</p>
<hr />
<p>प्राग्दिशः इदमः रथौ एत-इतौ </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.3.4
sutra: एतेतौ रथोः</p>
<hr />
<p>'इदम्' सर्वनाम्नः रेफादौ विभक्तिसंज्ञके तद्धितप्रत्यये परे 'एत' इति आदेशः भवति, तथा च थकारादौ विभक्तिसंज्ञके तद्धितप्रत्यये परे 'इत्' इति आदेशः भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.3.4
sutra: एतेतौ रथोः</p>
<hr />
<p>रेफथकारादौ प्राग्दिशीये प्रत्यये परतः इदमः एतैतौ आदेशौ भवतः। इशोऽपवादः। रेफेऽकार उच्चारणार्थः। <b>इदमो र्हिल्</b> <a href="5.3.16.html">5.3.16</a> एतर्हि। <b>इदमस् थमुः</b> <a href="5.3.24.html">5.3.24</a> इत्थम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.3.4
sutra: एतेतौ रथोः</p>
<hr />
<p>इदं शब्दस्य एत इत इत्यादेशौ स्तो रेफादौ थकारादौ च प्राद्गिशीये परे । इशोऽपवादः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.3.4
sutra: एतेतौ रथोः</p>
<hr />
<p>इदम् शब्दस्य एत इत् इत्यादेशौ स्तौ रेफादौ थकारादौ च प्राग्दिशीये परे। अस्मिन् काले एतर्हि। काले किम्? इह देशे॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.3.4
sutra: एतेतौ रथोः</p>
<hr />
<p>'इदम्' इति सर्वनामसंज्ञकः शब्दः । <b>किंसर्वनामबहुभ्योऽद्व्यादिभ्यः</b> <a href="5.3.2.html">5.3.2</a> अनेन सूत्रेण अस्मात् शब्दात्  प्राग्दिशीय-विभक्तिप्रत्ययाः भवितुमर्हन्ति । तत्र यदि इदम्-शब्दात् रेफादि-प्रत्ययः विधीयते, तर्हि इदम्-शब्दस्य 'एत' इति आदेशः भवति । तथा च, यदि थकारादि-प्रत्ययः विधीयते, तर्हि 'इदम्'शब्दस्य 'इत्' इति आदेशः भवति । क्रमेण पश्यामः -   </p>
<ol>
<li>इदम्-शब्दात् रेफादिः विभक्तिसंज्ञकः एकः एव प्रत्ययः भवितुमर्हति - र्हिल् (= र् + हिल्) । अयम् प्रत्ययः 'अस्मिन्' इत्यस्मात् सप्तमीविभक्त्यन्तात् भवति । </li>
</ol>
<p>अस्मिन् + र्हिल् ['अस्मिन् काले' इति विवक्षिते स्वार्थे <b>इदमो र्हिल्</b> <a href="5.3.16.html">5.3.16</a> इति र्हिल्-प्रत्ययः]                       </p>
<p>→ इदम् + र्हि [लकारस्य इत्संज्ञा, लोपः । सुप्-प्रत्ययस्य अपि लुक् ।]      </p>
<p>→ एत + र्हि  [<b>एतेतौ रथोः</b> <a href="5.3.4.html">5.3.4</a> इति इदम्-शब्दस्य रेफादौ प्रत्यये परे एत-आदेशः]</p>
<p>→ एतर्हि ।</p>
<ol>
<li>इदम्-शब्दात् थकारादिः विभक्तिसंज्ञकः एकः एव प्रत्ययः भवितुमर्हति - थमु ।</li>
</ol>
<p>अनेन + थमु ['प्रकारवचने' विवक्षिते स्वार्थे <b>इदमस्थमुः</b>  <a href="5.3.12.html">5.3.12</a> इति थमु-प्रत्ययः]    </p>
<p>→ इदम् + थम् [उकारः उच्चारणार्थः, तस्य लोपः ।  सुप्-प्रत्ययस्य अपि लुक् । ]</p>
<p>→ इत्  + थम्  [<b>एतेतौ रथोः</b> <a href="5.3.4.html">5.3.4</a> इति इदम्-शब्दस्य थकारादौ प्रत्यये परे इत् -आदेशः]</p>
<p>→ इद् + थम् [थम्-प्रत्यये परे अङ्गस्य <b>स्वादिष्वसर्वनामस्थाने</b> <a href="1.4.17.html">1.4.17</a> इति पदसंज्ञा । पदसंज्ञायां सत्याम् <b>झलां जशोऽन्ते</b> <a href="8.2.39.html">8.2.39</a> इति जश्त्वे तकारस्य दकारः]      </p>
<p>→ इत् + थम् [<b>खरि च</b> <a href="8.4.55.html">8.4.55</a> इति चर्त्वे तकारः]     </p>
<p>→ इत्थम् ।</p>
<p>ज्ञातव्यम् - </p>
<ol>
<li>
<p><b>इदमो इश्</b> <a href="5.3.3.html">5.3.3</a> अनेन सूत्रेण इदम्-शब्दस्य विभक्तिसंज्ञके तद्धितप्रत्यये परे इश्-आदेशः भवति । तं बाधित्वा 'र्हिल्' तथा 'थमु' प्रत्यययोः विषये वर्तमानसूत्रेण विशिष्ट-आदेशौ उक्तौ स्तः ।</p>
</li>
<li>
<p>अस्मिन् सूत्रे 'रथोः' इति रथ्' इत्यस्य सप्तमीद्विवचनम् । अत्र 'र' इत्यत्र अकारः केवलं उच्चारणार्थः स्थापितः अस्ति । विधानम् तु 'र्' इत्यनेन आरभ्यमाणस्य प्रत्ययस्यैव भवति । 'थ्' इत्यस्य विषये तु विधानमेव हलन्तस्य कृतमस्ति अतः तत्र कोऽपि संशयः न विद्येत ।          </p>
</li>
<li>
<p>अस्मिन् सूत्रे 'रथोः' इति सप्तमीविभक्तेः प्रयोगः कृतः अस्ति । इयम् परसप्तमी । अत्र &lt;ऽयस्मिन् विधिः तदादौ अल्ग्रहणेऽ&gt; अनेन वार्त्तिकेन 'रथोः' इत्यस्य अर्थः 'रेफादिः / थकारादिः' इति क्रियते ।</p>
</li>
<li>
<p>अस्मिन् सूत्रे स्थानी एकः अस्ति - 'इदमः' इति । निमित्तौ द्वौ - 'रेफथकारौ' । आदेशौ अपि द्वौ - 'एत-इतौ' ।  <b>यथासंख्यमनुदेशः समानाम्</b> <a href="1.3.10.html">1.3.10</a> इत्यनेन अत्र यथासङ्ख्यमादेशविधानम् भवति । इत्युक्ते, रेफादि-प्रत्यये परे 'एत' इति आदेशः भवति, तथा च थकारादौ प्रत्यये परे 'इत्' इति आदेशः भवति ।</p>
</li>
<li>
<p>'एत' तथा 'इत्' द्वावपि आदेशौ अनेकालौ स्तः, अतः सर्वादेशरूपेण विधीयेते ।    </p>
</li>
<li>
<p>सूत्रमिदम् तद्धितप्रकरणे विद्यते, न हि अङ्गाधिकारे । अतः अस्मिन् सूत्रे पाठितौ आदेशौ 'अङ्गकार्यम्' न स्तः, केवलं प्राकृतिककार्यमेव स्तः ।</p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.3.4
sutra: एतेतौ रथोः</p>
<hr />
<p><b>एतेतौ रथोः</b> - एतेतौ रथोः । 'इदम' इत्यनुवर्तते । एतश्च इच्चेति द्वन्द्वात्प्रथमाद्विवचनम् । रश्च थ् च तयोरिति द्वन्द्वः । रेफादकार उच्चारणार्थः । रेफाथकाराभ्यां प्राग्दिशीयं प्रकरणलभ्यं विशेष्यते ।यस्मिन्विधि॑रिति तदादिविधिः । तदाह — इदंशब्दस्येत्यादिना । तत्र रेफादौ परे एतः, थादौ तु इदिति यथासङ्ख्यं बोध्यम् । एतर्हि । इत्थम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.3.4
sutra: एतेतौ रथोः</p>
<hr />
<p>इशोऽपवाद इति। भावे घञ्, इशो बाधनमेताभ्यां क्रियत इत्यर्थः। योगापेक्षं त्वेकवचनम्, अयं योग इसोऽपवाद इत्यर्थः। आदेशाभ्यां वा प्रत्येकमभिसम्बन्धादेकववनम्, यथा'भूशादिभ्यो भुव्यच्वेः'  इति। इशोऽपवादाविति वा पठितव्यम्। रेफेऽकार उच्चारणार्थ इति। अकारवतो रेफस्य प्राग्दिशीयस्याभावात् ॥</p></div>