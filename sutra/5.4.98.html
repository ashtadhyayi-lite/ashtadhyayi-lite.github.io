<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.97.html">
            <button class="muted-button">Prev 5.4.97</button>
        </a>
        <a href="5.4.99.html">
            <button class="muted-button">Next 5.4.99</button>
        </a>
        </nav><h2>Kashika</h2>
<hr />
<p>index: 5.4.98
sutra: उत्तरमृगपूर्वाच्च सक्थ्नः</p>
<hr />
<p>उत्तर मृग पूर्व इत्येतेभ्यः परो यः सक्थिशब्दः, चकारादुपमानं च, तदन्तात् तत्पुरुषाट् टच् प्रत्ययो भवति समासान्तः। उत्तरसक्थम्। मृगसक्थम्। पूर्वस्क्थम्। उपमानात् खल्वपि फलकम् इव सक्थि फलकसक्थम्।</p>
<h2>Siddhanta Kaumudi</h2>
<hr />
<p>index: 5.4.98
sutra: उत्तरमृगपूर्वाच्च सक्थ्नः</p>
<hr />
<p>चादुपमानात् । उत्तरसक्थम् । मृगसक्थम् । पूर्वसक्थम् । फलकमिव सक्थि फलकसक्थम् ॥ </p>
<h2>Balamanorama</h2>
<hr />
<p>index: 5.4.98
sutra: उत्तरमृगपूर्वाच्च सक्थ्नः</p>
<hr />
<p><em>उत्तरमृगपूर्वाच्च सक्थ्नः</em> - उत्तरमृग । 'उत्तर' 'मृग' 'पूर्व' एभ्य, उपमानाच्च परो यः सक्थिशब्दत्तदन्तास्तत्पुरुषाट्टच्स्यादित्यर्थः । उत्तरसक्थमिति । उत्तरं सक्थीति विग्रहः । पूर्वं सक्थीति विग्रहेपूर्वकालैके॑ति समासः । फलकसक्थमिति । फलकमिव सक्थीति विग्रहे मयूरव्यंसकादित्वात्समासः । सर्वत्र टच्, टिलोपः ।</p></div>