<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.149.html">
            <button class="muted-button">Prev 6.1.149</button>
        </a>
        <a href="6.1.151.html">
            <button class="muted-button">Next 6.1.151</button>
        </a>
        </nav><h2>Kashika</h2>
<hr />
<p>index: 6.1.150
sutra: विष्किरः शकुनौ वा</p>
<hr />
<p>विष्किरः इति किरतेः विपूर्वस्य <em>इगुपधज्ञाप्रीकिरः कः</em> [[3.1.135]] इति कप्रत्यये विहिते सुट् निपात्यते शकुनिश्चेद् भवति। विकिरशब्दाभिधेयो वा शकुनिर्भवति। सर्वे शकुनयो भक्ष्या विष्किराः कुक्कुटादृते। विष्किरो वा शकुनौ इति व ग्रहणादेव सुड्विकल्पे सिद्धे विकिरग्रहणम् इह तस्य अपि शकुनेरन्यत्र प्रयोगो म भूत्।</p>
<h2>Siddhanta Kaumudi</h2>
<hr />
<p>index: 6.1.150
sutra: विष्किरः शकुनौ वा</p>
<hr />
<p>पक्षे विकिरः । वावचनेनैव सुड्विकल्पे सिद्धे विकिरग्रहणं तस्यापि शकुनेरन्यत्र प्रयोगो मा भूत् इति वृत्तिस्तन्न । भाष्यविरोधात् ॥</p>
<h2>Balamanorama</h2>
<hr />
<p>index: 6.1.150
sutra: विष्किरः शकुनौ वा</p>
<hr />
<p><em>कास्तीराजस्तुन्दे नगरे (कारस्करो वृक्षः)</em> - कारस्करो वृक्ष । कारं करोतीति विग्रहः ।कृञो हेतुताच्छील्ये॑ इति टः । </p>
<h2>Padamanjari</h2>
<hr />
<p>index: 6.1.150
sutra: विष्किरः शकुनौ वा</p>
<hr />
<p>विष्किरो वेत्यादि। शकुनावभिधेये विष्किर इति वा सुण्निपात्यत इत्येतावतैव सुङ्विकल्पः सिद्ध इत्यर्थः। विकिरग्रहणमित्यादि। असति तस्मिन् कप्रत्ययान्तस्य विकिरशब्दस्य शकुनौ विकल्पार्थमेवेदं वचनं स्यादिति विकिरशब्दस्यान्यत्र प्रयोगो न निवर्तितः स्यादिति। पुनर्विकिरग्रहणे तु सति भवति। यथा तु भाष्यं तथा'विष्किरः शकुनौ वा'  इत्येतावत् सूत्रम् ॥</p></div>