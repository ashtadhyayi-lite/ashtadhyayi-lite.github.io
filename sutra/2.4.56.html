<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="2.4.55.html"><button class="muted-button">Prev 2.4.55</button></a>
        <a href="2.4.57.html"><button class="muted-button">Next 2.4.57</button></a>
        </nav><h2>Kashika</h2>
<hr />
<p>index: 2.4.56
sutra: अजेर्व्यघञपोः</p>
<hr />
<p>अजेर्धातोः वी इत्ययमादेशो भवत्यार्धधातुके परतो घञपौ वर्जयित्वा। प्रवयणीयः। प्रवायकः। अघञपोः इति किम्? समाजः। उदाजः। अपि तु समजः। उदजः। <b>समुदोरजः पशुषु</b> <a href="3.3.69.html">3.3.69</a> इत्यप्। दीर्घोच्चारणम् किम्? प्रवीताः। भञपोः प्रतिषेधे क्यप उपसङ्ख्यानम् कर्तव्यम्। समज्या। वलादावार्धधातुके विकल्प इष्यते। प्रवेता, प्राजिता। प्रवेतुम्, प्राजितुम्।</p>
<h2>Siddhanta Kaumudi</h2>
<hr />
<p>index: 2.4.56
sutra: अजेर्व्यघञपोः</p>
<hr />
<p>अजेर्वी इत्ययमादेशः स्यादार्धधातुकविषये घञमपं च वर्जयित्वा ।&lt;!वलादावार्धधातुके वेष्यते !&gt; (वार्तिकम्) ॥ विवाय । विव्यतुः । विव्युः । अत्र वकारस्य हल्परत्वात् उपधायां च &lt;{SK2265}&gt; इति दीर्घ प्राप्ते अचः परस्मिन्-&lt;{SK50}&gt; इति स्थानिवद्भावेनाच्परत्वम् । नच न पदान्त-&lt;{SK51}&gt; इति निषेधः ।&lt;!स्वरदीर्घयलोपेषु लोपाजादेश एव न स्थानिवत् इत्युक्तेः !&gt; (वार्तिकम्) ॥ थलि एकाचः &lt;{SK2246}&gt; इतीण्निषेधे प्राप्ते ॥</p>
<h2>Padamanjari</h2>
<hr />
<p>index: 2.4.56
sutra: अजेर्व्यघञपोः</p>
<hr />
<p>अजेर्व्यघञपोः॥ प्रवयणीयः, प्रवायक इत्यादौ गुणवृद्धिविषये ह्रस्वदीर्घयोरविशेषं मन्वानः पृच्छति - दीर्घोच्चारणं किमिति। दीर्घव्याख्यानमित्यर्थः। घञपोः प्रतिषेधे क्यप उपसङ्ख्यानमिति। क्यपि यः प्रतिषेधस्तस्य क्यप्सम्बन्धी भवतीति क्यप इत्युक्तम्। यस्त्वाह - अपीत्येव क्यपि सिद्धः प्रतिषेधः, कथम्? अबिति प्रत्याहारः, अपोऽकारादारभ्या क्यपः पकाराद् इति, तस्य संवीतिरिति क्तिन्यपि प्रतिषेधः प्राप्नोति, तस्मात्संज्ञाग्रहणात्समज्येत्यत्र वीभावाभावः। न ह्यादेशेन संज्ञा गम्यते। वलादावार्घधातुके वेष्यत इति। नार्थोऽनयेष्ट।ल, नापि घञपोः प्रतिषेधेन, नापि क्यप उपसङ्ख्यानेन, नापि'वा यौ'  इति सूत्रेण; एतावदस्तु -'वा लिटि' , अजेर्वीत्येव, व्यवस्थितविभाषेयम्, तेन घञपाः क्यपि नैव भवति, वलादौ यौ च विकल्पः, अन्यत्र नित्यम्॥</p></div>