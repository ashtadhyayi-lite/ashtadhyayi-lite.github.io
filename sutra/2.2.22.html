<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="2.2.21.html"><button class="muted-button">Prev 2.2.21</button></a>
        <a href="2.2.23.html"><button class="muted-button">Next 2.2.23</button></a>
        </nav><h2>Kashika</h2>
<hr />
<p>index: 2.2.22
sutra: क्त्वा च</p>
<hr />
<p>अमा एव इति पूर्वयोगेऽनुवृत्तम्। तेन अन्यत्र न प्राप्नोतीति वचनमारभ्यते। क्त्वाप्रत्ययेन सह तृतीयाप्रभृतीनि उपपदान्यन्यतरस्यां समस्यन्ते, तत्पुरुषश्च समासो भवति। उच्चैः कृत्य। उच्चैः कृत्वा। अव्ययेऽयथाभिप्रेताऽख्याने <a href="3.4.59.html">3.4.59</a> इति क्त्वाप्रत्ययः। समासपक्षे ल्यबेव। तृतीयाप्रभृतीनीत्येव, अलं कृत्वा। खलु कृत्वा।</p>
<h2>Siddhanta Kaumudi</h2>
<hr />
<p>index: 2.2.22
sutra: क्त्वा च</p>
<hr />
<p>तृतीयाप्रभृतीन्युपपदानि क्त्वान्तेन सह वा समस्यन्ते । उच्चैः कृत्य । उच्चैः कृत्वा । अव्ययेऽयथाभिप्रेत - &lt;{SK3381}&gt; इति क्त्वा । तृतीयाप्रभृतीनीति किम् । अलं कृत्वा । खलु कृत्वा ॥ </p>
<h2>Balamanorama</h2>
<hr />
<p>index: 2.2.22
sutra: क्त्वा च</p>
<hr />
<p><b>क्त्वा च</b> - क्त्वा च ।तृतीयाप्रभृतीनी॑ति पूर्वसूत्रमनुवर्तते । क्त्त्वेति तृतीयार्थे प्रथमा । टायांसुपां सुलुक्पूर्वसवर्णे॑ति पूर्वसवर्णदीर्घ इत्यपरे । तदाह — तृतीयेति । ननुउपदंशस्तृतीयाया॑मित्यतः प्रागेवसमानकर्तृकयो॑रिति क्त्वाविधेः पाठात्कथमुच्चैः कृत्वेत्युदाहरणमित्यत आह — अव्ययेऽयथेति ।अव्ययेऽयथाभिप्रेताख्याने कृञः क्त्वाणमुलौ॑ इति सूत्रेणेत्यर्थः । अलं कृत्वेति ।अलंखल्वोः प्रतिषेधयोः प्राचां क्त्वा॑ इत्येतत्उपदंशस्तृतीयाया॑मित्यतः पूर्वमेव पठितम् । अतस्तद्विहितक्त्त्वो मान्तेन सह समासाऽभावान्न ल्यबिति भावः । इत्युपपदसमासाः । </p>
<h2>Padamanjari</h2>
<hr />
<p>index: 2.2.22
sutra: क्त्वा च</p>
<hr />
<p>क्त्वा च॥ क्त्वेति तृतीयान्तम्। ठातःऽ इत्याकारलोपः, यथा -'समासे' नञ्पूर्वे क्त्वे ल्यप्ऽ इति'क्त्वि स्कन्दिस्यन्द्योः'  इति॥</p></div>