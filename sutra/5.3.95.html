<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.94.html">
            <button class="muted-button">Prev 5.3.94</button>
        </a>
        <a href="5.3.96.html">
            <button class="muted-button">Next 5.3.96</button>
        </a>
        </nav><h2>Kashika</h2>
<hr />
<p>index: 5.3.95
sutra: अवक्षेपणे कन्</p>
<hr />
<p>अवक्षियते येन तदवक्षेपणम्। तस्मिन् वर्तमानात् प्रतिपदिकात् कन्प्रत्ययो भवति। व्याकरणकेन नाम त्वं गर्वितः। याज्ञिक्यकेन नाम त्वं गर्वितः। परस्य कुत्सार्थं यदुपादीयते तदिह उदाहरणम्। यत् पुनः स्वयम् एव कुत्सितं तत्र <em>कुत्सिते</em> [[5.3.74]] इत्यनेन कन्प्रत्ययो भवति, देवदत्तकः, यज्ञदत्तकः इति। प्रागिवीयस्य पूर्णोऽवधिः।</p>
<h2>Siddhanta Kaumudi</h2>
<hr />
<p>index: 5.3.95
sutra: अवक्षेपणे कन्</p>
<hr />
<p>व्याकरणकेन गर्वितः व्याकरणकः । येनेतरः कुत्स्यते तदिहोदाहरणम् । स्वतः कुत्सिते तु कुत्सिते &lt;{SK2029}&gt; इत्यस्य ॥। इति तद्धिताधिकारे प्रागिवीयप्रकरणम् ।</p>
<h2>Balamanorama</h2>
<hr />
<p>index: 5.3.95
sutra: अवक्षेपणे कन्</p>
<hr />
<p><em>अवक्षेपणे कन्</em> - अपक्षेपणे कन् । व्याकरणकेन गर्वित इति । व्याकरणं हि स्वतो न कुत्सितं, किं तु अधीतं सदध्येतृकुत्साहेतुभूतं गर्मावहदवक्षेपणम् । नन्ववक्षेपणं कुत्सा । तत्कथं व्याकरणमवक्षेपणं स्यात्, 'कुत्सित' इत्यनेन गतार्थं चेदमित्यत आह — येनेतर इति । अवक्षेपणशब्दः करणे ल्युडन्त इति भावः । <strong><em>*</em> इति बालमनोरमायाम् प्रागिवीयानां पूर्णोऽवधिः । </strong>***अथ प्राग्दीव्यतीयाः । —  —  —  —  —  —  — </p>
<h2>Padamanjari</h2>
<hr />
<p>index: 5.3.95
sutra: अवक्षेपणे कन्</p>
<hr />
<p>अवक्षेपःउनिन्दा। व्याकरणकेनेति। यद्यपि व्याकरणं स्वतो वक्षेपणं न भवति, प्रत्ययौत वेदाह्घत्वात्प्रशंसनम्; तथापि यस्य तदवलेपमावहति तस्यावक्षेपणं भवत्येव। याज्ञीक्यकेन नामेति। याज्ञिकानामाम्नायो याज्ञिक्यमुकल्पसूत्रादि। परस्येत्यादिना कुत्सित इत्यस्यास्य च कनो विषयविभागं दर्शयति ॥</p></div>