<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.44.html">
            <button class="muted-button">Prev 5.3.44</button>
        </a>
        <a href="5.3.46.html">
            <button class="muted-button">Next 5.3.46</button>
        </a>
        </nav><h2>Kashika</h2>
<hr />
<p>index: 5.3.45
sutra: द्वित्र्योश्च धमुञ्</p>
<hr />
<p>धा इत्यनुवर्तते। द्वित्र्योः सम्बन्धिनो धाप्रत्ययस्य विधार्थे अधिकरणविचाले च विहितस्य धमुञादेशो भवति अन्यतरस्याम्। चकारो विकल्पानुकर्षणार्थः। द्विधा, द्वैधम्। त्रिधा, त्रैधम्। धमुञन्तात् स्वार्थे डदर्शनम्। मतिद्वैधानि संश्रयन्ते। मतित्रैधानि संश्रयन्ते।</p>
<h2>Siddhanta Kaumudi</h2>
<hr />
<p>index: 5.3.45
sutra: द्वित्र्योश्च धमुञ्</p>
<hr />
<p>आभ्यां धा इत्यस्य धमुञ् स्याद्वा । द्वैधम् । द्विधा । त्रैधम् । त्रिधा ।&lt;!धमुञन्तात्स्वार्थे डदर्शनम् !&gt; (वार्तिकम्) ॥ पथि द्वैधानि तृणानि ॥</p>
<h2>Balamanorama</h2>
<hr />
<p>index: 5.3.45
sutra: द्वित्र्योश्च धमुञ्</p>
<hr />
<p><em>द्वित्र्योश्च धमुञ्</em> - द्वित्र्योश्च धमुञ् । षष्ठी पञ्चम्यर्थे । 'ध' इतिअन्यतरस्या॑मिति चानुवर्तते । तदाह — आभ्यामिति ।परस्ये॑ति शेषः । धमुञन्तादिति । वार्तिकमिदम् । दृशिग्रहणात्क्वचिदेवायम् । पति द्वैधानीति ।तृणानी॑ति शेषः ।द्वैध॑मित्यस्माड्डप्रत्यये टिलोपे रूपम् । नचतसिलादयः प्राक् पाशपः॑ इति डप्रत्ययान्तस्याप्यव्ययत्वं शह्क्यं, स्वभावतः सत्त्ववचनत्वेनाऽव्ययत्वाऽसंभवात्,द्वैधानी॑ति भाष्यप्रयोगाच्च । </p>
<h2>Padamanjari</h2>
<hr />
<p>index: 5.3.45
sutra: द्वित्र्योश्च धमुञ्</p>
<hr />
<p>भतिद्वैधानीति। एकशेषेण बहुवचनम्। क्वचित् पथि द्वैधानीति पाठः। धमुञन्तस्यालिङ्गसंख्यत्वेऽपि तदन्तात्स्वार्थे विहितस्याप्यस्य स्वभावाल्लिङ्गसंख्यायोगः, तेनाव्ययत्वं न भवति ॥</p></div>