<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.86.html">
            <button class="muted-button">Prev 4.3.86</button>
        </a>
        <a href="4.3.88.html">
            <button class="muted-button">Next 4.3.88</button>
        </a>
        </nav><h2>Kashika</h2>
<hr />
<p>index: 4.3.87
sutra: अधिकृत्य कृते ग्रन्थे</p>
<hr />
<p>तदित्येव। अधिकृत्य एतदपेक्ष्य द्वितीया। अधिकृत्य प्रस्तुत्य, आगूर्य इत्यर्थः। तदिति द्वितीयासमर्थादधिकृत्य कृते इत्येतस्मिन्नर्थे यथाविहितं प्रत्ययो भवति यत् तत् कृतं ग्रन्थश्चेत् स भवति। सुभद्रामधित्य कृतो ग्रन्थः सौभद्रः। गैरिमित्रः। यायातः। ग्रन्थे इति किम्? सुभ्द्रामधिकृत्य कृतः प्रासादः। लुबाख्यायिकार्थस्य प्रत्ययस्य बहुलम्। वासवदत्तामधिकृत्य कृता आख्यायिका वासवदत्ता। सुमनोत्तरा। उर्वशी। न च भवति। भिमरथी।</p>
<h2>Siddhanta Kaumudi</h2>
<hr />
<p>index: 4.3.87
sutra: अधिकृत्य कृते ग्रन्थे</p>
<hr />
<p>तदित्येव । शारीरकमधिकृत्य कृते ग्रन्थः शारीरकीयः । शारीरकं भाष्यमिति त्वभेदोपचारात् ॥</p>
<h2>Laghu Siddhanta Kaumudi</h2>
<hr />
<p>index: 4.3.87
sutra: अधिकृत्य कृते ग्रन्थे</p>
<hr />
<p>शारीरकमधिकृत्य कृतो ग्रन्थः शारीरकीयः॥</p>
<h2>Balamanorama</h2>
<hr />
<p>index: 4.3.87
sutra: अधिकृत्य कृते ग्रन्थे</p>
<hr />
<p><em>अधिकृत्य कृते ग्रन्थे</em> - अधिकृत्य । तदित्येवेति ।अदिकृत्य कृतो ग्रन्थः॑ इत्यर्थे द्वितीयान्तात्प्रत्ययाः स्युरित्यर्थः । शारीरकमिति । शरीरस्यायं शारीरः=जीवात्मा, तमित्यर्थः । तस्येदमित्यणन्तात्स्वार्थे कः । शारीरकीय इति । वृद्धत्वाच्छः । </p>
<h2>Padamanjari</h2>
<hr />
<p>index: 4.3.87
sutra: अधिकृत्य कृते ग्रन्थे</p>
<hr />
<p>आख्यायिकाभ्य इति । तादर्थ्ये चतुर्थी, आख्यायिकाउगद्यग्रन्थप्रभेदः, तदभिधानाय यः प्रत्यय उत्पन्नस्तस्य बरुलं लुब् भवतीत्यर्थः । न चेदं वक्तव्यम्, अभेदोपचारेण ताच्छब्द्यलाभाद् अभिधानलक्षणत्वाच्च क्वचितद्धित उत्पद्यते, क्वचिन्न ॥</p></div>