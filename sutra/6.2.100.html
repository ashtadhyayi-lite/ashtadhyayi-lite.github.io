<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.2.99.html"><button class="muted-button">Prev 6.2.99</button></a>
        <a href="6.2.101.html"><button class="muted-button">Next 6.2.101</button></a>
        </nav><h2>Kashika</h2>
<hr />
<p>index: 6.2.100
sutra: अरिष्टगौडपूर्वे च</p>
<hr />
<p>अरिष्ट गौड इत्येवं पूर्वे समासे पुरशब्दे उत्तरपदे पूर्वपदमन्तोदात्तं भवति। अरिष्टपुरम्। गौडपुरम्। पूर्वग्रहणं किम्? इह अपि यथा स्यात्। अरिष्टश्रितपुरम्। गौडभृत्यपुरम्।</p>
<h2>Siddhanta Kaumudi</h2>
<hr />
<p>index: 6.2.100
sutra: अरिष्टगौडपूर्वे च</p>
<hr />
<p>पुरे परे अरिष्टगौडपूर्वसमासे पूर्वमन्तोदात्तम् । अरिष्टपुरम् । गौडपुरम् । पूर्वग्रहणं किम् । इहापि तथा स्यात् । अरिष्टाश्रितपुरम् । गौडभृत्यपुरम् ।</p>
<h2>Padamanjari</h2>
<hr />
<p>index: 6.2.100
sutra: अरिष्टगौडपूर्वे च</p>
<hr />
<p>पूर्वग्रहणं किमिति । अरिष्टगौडयोरिति वक्तव्यम् इति प्रश्नः । इहापि यथा स्यादिति । पूर्वग्रहणे हि सति वहुव्रीहिर्लभ्यते - अरिष्टगौहौ पूर्वौ यस्मिन्समास इति । तेनारिष्टाश्रितपुरम्, गौडभृत्यपुरमित्यत्रापि पूर्वपदमान्तोदातं भवति । असति तु पूर्वग्रहणे श्रितः भृत्यशब्दाभ्यां व्यवहितत्वादपूर्वपदत्वादरिष्टगौडयोस्तावन्न स्यात् समुदाययोश्च सूत्रेऽनुपातत्वात् ॥</p></div>