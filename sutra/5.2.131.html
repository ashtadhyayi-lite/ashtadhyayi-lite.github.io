<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.130.html">
            <button class="muted-button">Prev 5.2.130</button>
        </a>
        <a href="5.2.132.html">
            <button class="muted-button">Next 5.2.132</button>
        </a>
        </nav><h2>Kashika</h2>
<hr />
<p>index: 5.2.131
sutra: सुखादिभ्यश्च</p>
<hr />
<p>सुख इत्येवमादिभ्यः प्रातिपदिकेभ्यः इनिः प्रत्ययो नियम्यते मत्वर्थे। सुही। दुःखी। मालाक्षेपे इति पठ्यते, व्रीह्यादिषु च मालाशब्दोऽस्ति, तदिह क्षेपे मतुब्बाधनार्थं वचनम्। सुख। दुःख। तृप्र। कृच्छ्र। आम्र। अलीक। करुणा। कृपण। सोढ। प्रमीप। शील। हल। माल क्ष्पे। प्रणय।</p>
<h2>Siddhanta Kaumudi</h2>
<hr />
<p>index: 5.2.131
sutra: सुखादिभ्यश्च</p>
<hr />
<p>इनिर्मत्वर्थे । सुखी । दुःखी ॥ (गणसूत्रम् -) मालाक्षेपे ॥ माली ॥</p>
<h2>Balamanorama</h2>
<hr />
<p>index: 5.2.131
sutra: सुखादिभ्यश्च</p>
<hr />
<p><em>सुखादिभ्यश्च</em> - सुखादिभ्यश्च । इनिर्मत्वर्थे इति । इनिरेव, नतु ठनित्यर्थः । माला क्षेपे इति । शुखादिगणसूत्रमिदम् । </p>
<h2>Padamanjari</h2>
<hr />
<p>index: 5.2.131
sutra: सुखादिभ्यश्च</p>
<hr />
<p>इनिः प्रत्ययो नियम्यते इति। पूर्वसूत्रे इनिरेव भवतीति नियमस्वरूपं दर्शितम्, इहापि तथैव नियमः। नन्वेवं यत एवकारस्ततोऽन्यत्रावधारणमिति सुखादय एव नियता भवन्ति, तत्किमुच्यते -'प्रत्ययो नियम्यते'  इति? अन्यनिवृत्तिविशिष्ट्ंअ व्यस्थापनगत्र नियम इत्यदोषः। मतुब्बाधनार्थं वचनमिति। न तु ठन्बाधनार्थम्;'शिखादिभ्य इनिर्वाच्यः'  इत्यनेनैव ठनो निवर्तितत्वादिति भावः ॥</p></div>