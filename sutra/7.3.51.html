<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.3.50.html"><button class="muted-button">Prev 7.3.50</button></a>
        <a href="7.3.52.html"><button class="muted-button">Next 7.3.52</button></a>
        </nav><h2 class="title">इसुसुक्तान्तात् कः</h2><p class="sname"><font color=blue>7-3-51 इसुसुक्तान्तात् कः</font> <font color="DeepPink"> ठस्य इकः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p>इस्-उस्-उक्-त्-अन्तात् अङ्गात् ठस्य कः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p>इस्/उस्-प्रत्ययान्त-अङ्गात् , तकारान्त-अङ्गात्, तथा च उक्-प्रत्याहारस्य वर्णः यस्य अन्ते अन्ति तादृशात् अङ्गात् परस्य प्रत्ययस्य आदौ विद्यमानस्य ठकारस्य ककारादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p>A ठकार present at the beginning of a प्रत्यय is converted to 'क्' for an इस्-प्रत्ययान्त अङ्ग, उस्-प्रत्ययान्त अङ्ग, </p>
<p>उक्-वर्णान्त अङ्ग and तकारान्त अङ्ग.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p>इसुसित्येवमन्तानामुगन्तानां तान्तानां चाङ्गानामुत्तरस्य ठस्य कः इत्ययमादेशो भवति। इस् सार्पिष्कः। उस् धानुष्कः। याजुष्कः। उक् नैषादकर्षुकः। शाबरजम्बुकः। मातृकम्। पैतृकम्। तान्तात् औदश्वित्कः। शाकृत्कः। याकृत्कः। इसुसोः प्रतिपदोक्तयोर्ग्रहणादिह न भवति, आशिषा चरति आशिषिकः। उषा चरति औषिकः। दोष उपसङ्ख्यानम्। दोर्भ्यां तरति दौष्कः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p>इस् उस् उक् त एतदन्तात्परस्य ठस्य कः स्यात् । उदकेन श्वयति वर्धते इत्युदश्वित् । तत्र संस्कृतः औदश्वित्कः । औदश्वितः । इसुसोः प्रतिपदोक्तयोर्ग्रहणान्नेह । आसिषाचरति आशिषिकः । उषा चरति औषिकः ।&lt;!दोष उपसंख्यानम् !&gt; (वार्तिकम्) ॥ दोर्भ्यां चरित दौष्कः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p>इस् उस् उक्तान्तात्परस्य ठस्य कः। साक्तुकम्। हास्तिकम्। धैनुकम्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p><b>ठस्येकः</b> <a href="7.3.50.html">7.3.50</a> अनेन सूत्रेण प्रत्ययस्य आदौ विद्यमानस्य ठकारस्य 'इक्'-आदेशे प्राप्ते तस्य अपवादत्वेन केभ्यश्चन अङ्गेभ्यः परस्य ठकारस्य वर्तमानसूत्रेण 'क्' इति आदेशः विधीयते । तानि अङ्गानि एतानि -</p>
<ol>
<li>इस्-प्रत्ययान्त-अङ्गम् - </li>
</ol>
<p>'इस्' इति कश्चन उणादिप्रत्ययः अस्ति । &lt;ऽअर्चिशुचिहुसृपिछादिछर्दिभ्य इसिः ऽ&gt; अनेन उणादिसूत्रेण अस्य प्रत्ययस्य विधानम् भवति । अर्चिस्, शुचिस्, सर्पिस् - एते शब्दाः इस्-प्रत्ययान्तशब्दाः सन्ति । एतेषाम् परस्य प्रत्ययादिठकारस्य ककारादेशः भवति ।      प्रक्रियायाः उदाहरणम् इदम् -                  </p>
<p>सर्पिस् + ठक् </p>
<p>→ सर्पिस् + क [<b>इसुसुक्तान्तात् कः</b> <a href="7.3.51.html">7.3.51</a> इति ठकारस्य ककारादेशः]</p>
<p>→ सार्पिस् + क [<b>किति च</b> <a href="7.2.118.html">7.2.118</a> इति आदिवृद्धिः]</p>
<p>→ सार्पिः + क [<b>ससजुषोः रुँः</b> <a href="8.2.66.html">8.2.66</a> इति रुँत्वम्,   <b>खरवसानयोर्विसर्जनीयः</b>  <a href="8.3.15.html">8.3.15</a> इति विसर्गः]</p>
<p>→ सार्पिष् + क [<b>इणः षः</b> <a href="8.3.39.html">8.3.39</a> इति विसर्गस्य षत्वम् ]</p>
<p>→ सार्पिष्क । </p>
<ol>
<li>उस्-प्रत्ययान्त-अङ्गम् - </li>
</ol>
<p>'उस्' इति अपि कश्चन तद्धितप्रत्ययः । &lt;ऽ अर्तिपॄवपियजितनिधनितपिभ्यो नित्ः ऽ&gt; अनेन उणादिसूत्रेण (तथा अन्यैः कैश्चन उणादिसूत्रैः) अस्य विधानम् क्रियते । वपुस्, धनुस्, यजुस्, तनुस् - आदयः शब्दाः उस्-प्रत्ययान्ताः सन्ति । एतेषाम् परस्य प्रत्ययादिठकारस्य ककारादेशः भवति । प्रक्रियायाः उदाहरणम् इदम् - </p>
<p>धनुस् + ठक् [<b>प्रहरणम्</b> <a href="4.4.57.html">4.4.57</a> इति ठक्]   </p>
<p>→ धनुस् + क [<b>इसुसुक्तान्तात् कः</b> <a href="7.3.51.html">7.3.51</a> इति ठकारस्य ककारादेशः]</p>
<p>→ धानुस् + क [<b>किति च</b> <a href="7.2.118.html">7.2.118</a> इति आदिवृद्धिः]</p>
<p>→ धानुः + क [<b>ससजुषोः रुँः</b> <a href="8.2.66.html">8.2.66</a> इति रुँत्वम्,   <b>खरवसानयोर्विसर्जनीयः</b>  <a href="8.3.15.html">8.3.15</a> इति विसर्गः]</p>
<p>→ धानुष् + क [<b>इणः षः</b> <a href="8.3.39.html">8.3.39</a> इति विसर्गस्य षत्वम् ]</p>
<p>→ धानुष्क</p>
<ol>
<li>उक्-प्रत्याहारस्य वर्णः यस्य अन्ते अस्ति तादृशमङ्गम् -</li>
</ol>
<p>उक्-प्रत्याहारे उ, ऋ, ऌ - एते वर्णाः वर्तन्ते । अतः यत् अङ्गमुकारान्तम् / ऋकारान्तम् / ऌकारान्तमस्ति, तस्मात् परस्य प्रत्ययादि-ठकारस्य वर्तमानसूत्रेण ककारादेशः भवति । उदाहरणे एते - </p>
<p>(अ) उवर्णान्तमङ्गम् - </p>
<p>धेनु + ठक् [<b>तस्य समूहः</b> <a href="4.2.37.html">4.2.37</a> अस्मिन् अर्थे <b>अचित्तहस्तिधेनोष्ठक्</b> <a href="4.2.47.html">4.2.47</a> इत्यनेन धेनु-शब्दात् ठक्-प्रत्ययः]</p>
<p>→ धेनु + क [<b>इसुसुक्तान्तात् कः</b> <a href="7.3.51.html">7.3.51</a> इति ठकारस्य ककारादेशः]       </p>
<p>→ धैनु + क [<b>किति च</b> <a href="7.2.118.html">7.2.118</a> इति आदिवृद्धिः]</p>
<p>→ धैनुक</p>
<p>(आ) ऋवर्णान्तमङ्गम् </p>
<p>पितृ + ठञ् [<b>ततः आगतः</b> <a href="4.3.74.html">4.3.74</a> अस्मिन् अर्थे <b>ऋतष्ठञ्</b> <a href="4.3.78.html">4.3.78</a> इति ठञ्-प्रत्ययः]</p>
<p>→ पितृ + क [<b>इसुसुक्तान्तात् कः</b> <a href="7.3.51.html">7.3.51</a> इति ठकारस्य ककारादेशः]    </p>
<p>→ पैतृ + क [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ पैतृक</p>
<ol>
<li>तकारान्तमङ्गम् -</li>
</ol>
<p>यदि तकारान्त-अङ्गात् परः ठकारादिप्रत्ययः आगच्छति, तर्हि तस्य ठकारस्य ककारादेशः भवति । यथा - </p>
<p>यकृत् + ठक् [<b>संसृष्टे</b> <a href="4.4.22.html">4.4.22</a> इति ठक्]</p>
<p>→ यकृत् + क  [<b>इसुसुक्तान्तात् कः</b> <a href="7.3.51.html">7.3.51</a> इति ठकारस्य ककारादेशः]</p>
<p>→ याकृत् + क [<b>किति च</b> <a href="7.2.118.html">7.2.118</a> इति आदिवृद्धिः]</p>
<p>→ याकृत्क । </p>
<p>अत्र एकम् वार्त्तिकमपि ज्ञातव्यम् - &lt;!दोष उपसंख्यानम् !&gt; । इत्युक्ते, 'दोष्' इत्यस्मात् शब्दात् यदि ठकारादिप्रत्ययः विधीयते, तर्हि तस्य ठकारस्य अपि ककारादेशः एव कर्तव्यः । यथा - दोष् + ठक् → दौष्क । </p>
<p>स्मर्तव्यम् - सर्वे 'इस्' समुदायान्तशब्दाः इस्-प्रत्ययान्ताः न सन्ति । यथा, 'आशिस्' अयं शब्दः इस्-प्रत्ययान्तः नास्ति, अपितु 'आङ् + शास्' धातोः क्विप् प्रत्ययं कृत्वा सिद्ध्यति । अतः अस्य शब्दस्य विषये वर्तमानसूत्रस्य प्रसक्तिः नास्ति । यथा, आशिस् + ठक् → आशिषिक । अत्र <b>ठस्येकः</b> <a href="7.3.50.html">7.3.50</a> इत्यनेन ठकारस्य इक्-आदेशः एव जायते । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p><b>इसुसुक्तान्तात् कः</b> - इसुसुक्तान्तात्कः । इसुसुक्ता अन्ता यस्येति विग्रहः । तकारादकार उच्चारणार्थः । ठस्य कः स्यादिति । ठकि ककार इत् । अकार उच्चारणार्थः, ठकारस्य शिष्यस्य ककार आदेश इति 'ठस्येकः' इत्यत्रोक्तम् ।आयती॑त्यस्य विवरणम् — वर्धते इति ।टु ओ इआ गतिवृद्ध्योः॑ इति धातुरिह वृद्धयर्थक इति भावः । उदइआदिति । क्विपि तुक् ।उदकस्योदः संज्ञाया॑मित्युदादेशः ।तक्रं हृदुइआन्मथितं पादाम्ब्वर्धाम्बु निर्जलम्, इत्यमरः । प्रतिपदोक्तयोरिति । इत्त्प्रत्ययस्य उस्प्रत्ययस्य च उणादौ प्रतिपदोक्तयोरिह ग्रहणमित्यर्थः । यथा सार्पिष्कः, धानुष्क इति । आशिषिक इति ।चरती॑ति ठक् । शासुधातो क्विपि 'आशासः क्वौ' इत्युपधाया इत्त्वम् । उषा चरति औषिक इति । वसधातोः क्विपि सम्प्रसारणे उषेति तृतीयान्त्य</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 7.3.51
sutra: इसुसुक्तान्तात् कः</p>
<hr />
<p>सार्पिष्क इति ।'तदस्य पण्यम्'  इति ठक्, ठिणः षःऽ इति विसर्जनीयस्य षत्वम् । धानुष्क इति । प्रहरणमिति ठक् । याजुष्क इति । दीव्यत्यर्थे ठक् । नैषादकर्षुकः, शाबरजम्बुक इति । भवादावर्थे ठोर्देअशे ठञ्ऽ, कादेशे कृते'के' णःऽ इति ह्रस्वत्वम् । मातृकम्, पैतृकमिति । तत आगतः, ठृतष्ठञ्ऽ । औदश्वित्क इति ।'संस्कृत भक्षाः' ,'दध्नष्ठक्' , ठुदश्वितोऽन्यतरस्याम्ऽ इति सप्तम्यन्ताट्ठक् । शाकृत्कः, याकृत्कः, याकृत्क इति ।'संसृष्टे'  इति ठञ् । आशिषेति । ठाङ्ः शासु इच्छायाम्ऽ इत्यस्मादाशासनमाशीरिति सम्पदादित्वाद् भावे क्विप्, ठाशासः क्वावुपसंख्यानम्ऽ इतीत्वम् । उषेति । वसेः क्पिप्, यजादित्वात्सम्प्रसारणे लाक्षणिकं रूपमिति । सर्पिरादौ तु ठर्चिशुचिहूसृपिच्छादिभ्य इसिःऽ,'जनेरुसिः' , ठर्तिवपियजित्रापिधनिभ्यो नित्ऽ इति प्रतिपदोक्तमिसुसो रूपम् । दोष उपसंख्यानमिति । वर्णैकदेशानां वर्णग्रहणेनाग्रहणादोकारे य उकारः, तस्य उकारग्रहणेनाग्रहणादुपसंख्यानम् ॥</p></div>