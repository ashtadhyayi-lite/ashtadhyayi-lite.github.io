<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.2.83.html"><button class="muted-button">Prev 7.2.83</button></a>
        <a href="7.2.85.html"><button class="muted-button">Next 7.2.85</button></a>
        </nav><h2 class="dev">अष्टन आ विभक्तौ</h2><p class="sname"><font color=blue>7-2-84 अष्टनः आः विभक्तौ</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p>अष्टनः अङ्गस्य विभक्तौ आ</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p>अष्टन्-शब्दस्य हलादौ विभक्तिप्रत्यये परे विकल्पेन आकारादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p>The word अष्टन् gets an optional आकारादेश when followed by a हलादि विभक्तिप्रत्यय.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p>अष्टनो विभक्तौ परतः आकारादेशो भवति। अष्टाभिः। अष्टाभ्यः। अष्टानाम्। अष्टासु। विभक्तौ इति किम्? अष्टत्वम्। अष्टता। आ इति व्यक्तिनिर्देशोऽयम्। आकृतिनिर्देशे तु नकारस्थनेऽनुनासिकाकारः स्यात्। विकल्पेन अयमाकारो भवति, एतज् ज्ञापितमष्टनो दीर्घात् <a href="6.1.172.html">6.1.172</a> इति दीर्घग्रहणात्, <b>अष्टाभ्य औश्</b> <a href="7.1.21.html">7.1.21</a> इति च कृतात्वस्य निर्देशात्। तेन अष्टभिः, अष्टभ्यः इत्यपि भवति। तदन्तविधिश्च अत्र इष्यते। प्रियाः अष्टौ येषाम् ते प्रियाष्टानः। प्रियाष्टौ।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p>अष्टन आत्वं स्याद्धलादौ विभक्तौ ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p>हलादौ वा स्यात्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p>'अष्टन्' इति नकारान्तः सङ्ख्यावाची शब्दः । अस्य शब्दस्य हलादि-विभक्तिप्रत्यये परे विकल्पेन आकारादेशः भवति ।</p>
<p>यथा - अष्टन्  + भिस्  → अष्टाभिः [<b>अष्टन आ विभक्तौ</b> इत्यनेन नकारस्य वैकल्पिकः आकारादेशः ]</p>
<p>आकारादेशस्य अभावे नकारस्य <b>नलोपः प्रातिपदिकान्तस्य</b> <a href="8.2.7.html">8.2.7</a> इत्यनेन लोपं कृत्वा 'अष्टभिः' एतत् रूपमपि सिद्ध्यति ।</p>
<p>यस्मिन् समस्तपदे अष्टन्-शब्दः आगच्छति, तस्य शब्दस्यापि अनेन सूत्रेण वैकल्पिकः अकारादेशः भवति । यथा, 'अष्ट प्रियाः यस्य सः' अस्मिन् अर्थे प्रियाष्टन्' इति प्रातिपदिकम् सिद्ध्यति । अस्यापि तृतीयाबहुवचनस्य रूपद्वयं भवति - प्रियाष्टाभिः, प्रियाष्टभिः ।      </p>
<p>ज्ञातव्यम् -</p>
<ol>
<li>
<p>अस्मिन् सूत्रे 'हलि' इति पदम् <b>रायो हलि</b> <a href="7.2.85.html">7.2.85</a> इति अग्रिमसूत्रात् 'अपकर्षते'  ।               </p>
</li>
<li>
<p>यद्यपि अस्मिन् सूत्रे 'वा' इत्यस्य अनुवृत्तिः नास्ति, तथापि आचार्येण स्वयम् <b>अष्टनो दीर्घात्</b>  <a href="6.1.172.html">6.1.172</a>  अस्मिन् सूत्रे 'दीर्घ-आदेशकृत-अष्टन-शब्दात् परा असर्वनामस्थाना विभक्तिः उदात्ता भवति' इति उक्तमस्ति । एतत् अस्यैव ज्ञापकम् यत् दीर्घग्रहणम् वैकल्पिकम् स्यात्, न हि नित्यम् । अतः अनेन सूत्रेण निर्दिष्टः दीर्घादेशः विकल्पेन भवति ।            </p>
</li>
<li>
<p>अस्मिन् सूत्रे 'आ' इति निरनुनासिक-आकारस्य निर्देशः कृतः अस्ति । अत्र सवर्णग्रहणं न भवति, अतः यद्यपि अयमादेशः नकारस्य स्थाने भवति, तथापि अननुनासिक-आकारः एव विसर्गरूपेण आगच्छति ।</p>
</li>
<li>
<p>अनेन सूत्रेण अष्टन्-शब्दात् अजादौ विभक्तौ परे आत्वं न विधीयते । यथा - अष्टन् + आम् → अष्टानाम् । इत्यत्र <b>नोपधायाः</b> <a href="6.4.7.html">6.4.7</a> इत्यनेन अङ्गस्य उपधा-आकारस्य दीर्घे कृते रूपं सिद्ध्यति । </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p><b>अष्टन आ विभक्तौ</b> - तस्य विशेषमाह — अष्टन आ विभक्तौ ।रायो हली॑त्यो हलीत्यपकृष्यते । तच्च विभक्तेर्विशेषणं, तदादिविधिः । तदाह — अष्टन आत्वमित्यादिना । ग्रहणकसूत्रेऽग्रहणेन वार्णसमाम्नायिकानामेव ग्रहणादाकारस्याऽनण्त्वाद्भाव्यमानत्वाच्च शुद्ध एव नकारस्य आकारः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 7.2.84
sutra: अष्टन आ विभक्तौ</p>
<hr />
<p>सौत्रत्वान्निर्द्देशस्य अल्लोपो न कृतः ।  व्यक्तिनिर्देशोऽयमिति । यथाश्रुतनिरनुनासिकाकारव्यक्तिर्निर्द्दिश्यत इत्यर्थः । जातिनिर्देशस्तु दुष्ट इत्याह  -  आकृतिनिर्देशो त्विति । आकृतिर्जातिः, न संस्थानम् । जातिनिर्द्देशे हि शुद्धाया जातेरादेष्टुअशमक्यत्वातदाधारभूतानां व्यक्तीनां विधानम् । तत्र यद्यपि दीर्घोच्चारणसामर्थ्यान्न ह्रस्वप्लुतव्यक्तीनां प्रसङ्गः, दीर्घव्यक्तयस्तु सर्वाः प्रसक्ताः, तत्रान्तर्यतोऽनुनासिकव्यक्तिरेव स्यात्, तस्याः पूर्वेण सह सवर्मदीर्घोऽप्यनुनासिक एव स्यात् । विकल्पेन चायमित्यादि । यथा च दीर्घग्रहणं कृतात्वनिर्द्देशश्चास्मिन्नर्थे लिङ्गं तथा तत्रैव व्याख्यातम् । तदन्तविधिश्चात्रेष्यत इति । अङ्गाधिकारे तस्य तदुतरपदस्य चेति वचनात् । एकवचननिर्देशात्स्वरूपस्य ग्रहणं नार्थस्य तेनोपसर्जनेऽप्यष्टनि भवति, तत्रापि विकल्पितत्वात्प्रियाष्टा, प्रियाष्टानौ, प्रियाष्टान इत्यपि भवति । तत्रापि भसंज्ञाविषये आत्वपत्रे आतो धातोः इत्यकारलोपमिच्छन्ति - प्रियाष्टः पश्येत्यादि, आत्वाभावपक्षे त्वल्लोपे ष्टुअत्वम् - प्रियाष्ट्न इत्यादि भवति ॥</p></div>