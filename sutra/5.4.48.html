<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.47.html">
            <button class="muted-button">Prev 5.4.47</button>
        </a>
        <a href="5.4.49.html">
            <button class="muted-button">Next 5.4.49</button>
        </a>
        </nav><h2>Kashika</h2>
<hr />
<p>index: 5.4.48
sutra: षष्ठ्या व्याश्रये</p>
<hr />
<p>नानापक्षसमाश्रयो व्याश्रयः। व्याश्रये गम्यमाने षष्ठ्यन्ताद् वा तसिः प्रत्ययो भवति। देवा अर्जुनतोऽभवन्। आदित्याः कर्णतोऽभवन्। षष्ठी च अत्र पक्षापेक्षैव। अर्जुनस्य पक्षे, कर्णस्य पक्षे इत्यर्थः। व्याश्रये इति किम्? वृक्षस्य शाखा।</p>
<h2>Siddhanta Kaumudi</h2>
<hr />
<p>index: 5.4.48
sutra: षष्ठ्या व्याश्रये</p>
<hr />
<p>षष्ठ्यान्ताद्वा तसिः स्यान्नानापक्षसमाश्रये । देवा अर्जुनतोऽभवन् । आदित्याः कर्णतोऽभवन् । अर्जुनस्य पक्षे इत्यर्थः । व्याश्रये किम् । वृक्षस्य शाखा ॥</p>
<h2>Padamanjari</h2>
<hr />
<p>index: 5.4.48
sutra: षष्ठ्या व्याश्रये</p>
<hr />
<p>नानापक्षसमाश्रयो व्याश्रय इति। तथा च'हेतुमति च'  इत्यत्र भाष्ये प्रयोगः - व्याश्रिताश्च भवन्ति, केचित्कंसभक्ता, केचिद्वासुदेवभक्ता इति। देवा इत्यादि। अर्जुन इन्द्रपुत्रः, कर्णः सूर्यपुत्रः। षष्ठी चात्रेति । पक्षशब्दस्तु तसौ सति न प्रयुज्यतेः गतार्थत्वात्, नानापक्षसमाश्रयण एवास्य विधानात् ॥</p></div>