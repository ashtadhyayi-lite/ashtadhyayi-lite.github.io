<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.4.html">
            <button class="muted-button">Prev 5.1.4</button>
        </a>
        <a href="5.1.6.html">
            <button class="muted-button">Next 5.1.6</button>
        </a>
        </nav><h2>Kashika</h2>
<hr />
<p>index: 5.1.5
sutra: तस्मै हितम्</p>
<hr />
<p>तस्मै इति चतुर्थीसमर्थाद् ह्तम् इत्येतस्मिन्नर्थे यथाविहितं प्रत्ययो भवति। वत्सेभ्यो हितो गोधुक् वत्सीयः। अवत्सीयः। पटव्यम्। गव्यम्। हविष्यम्। अपूप्यम्। अपूपीयम्।</p>
<h2>Siddhanta Kaumudi</h2>
<hr />
<p>index: 5.1.5
sutra: तस्मै हितम्</p>
<hr />
<p>वत्सेभ्यो हितो वत्सीयो गोधुक् । शङ्कवे हितं शङ्कव्यं दारु । गव्यम् । हविष्यम् ॥</p>
<h2>Laghu Siddhanta Kaumudi</h2>
<hr />
<p>index: 5.1.5
sutra: तस्मै हितम्</p>
<hr />
<p>वत्सेभ्यो हितो वत्सीयो गोधुक्॥</p>
<h2>Balamanorama</h2>
<hr />
<p>index: 5.1.5
sutra: तस्मै हितम्</p>
<hr />
<p><em>तस्मै हितम्</em> - तस्मै हितम् । असमिन्नर्थे चतुथ्र्यन्ताद्यथाविहितं प्रत्ययाः स्युः । वत्सीय इति । छे रूपम् । यो गोधुग्वत्सेभ्यः पयः शिष्ट्वा दोग्धि स एवमुच्यते । शङ्कव्यमिति । शङ्कवे हितमित्यर्थः । उवर्णान्तत्वाद्यत् । गव्यमिति । गोभ्यो हितं तृणादिकमित्यर्थः । गवादिलक्षणो यत् । हविष्यमिति । हविषे हितमित्यर्थः । हविःशब्दो गवादिः ।विभाषा हवि॑रित्यत्र तु हविर्विशेषवाचिनामेव ग्रहणं, व्याख्यानात् ।</p>
<h2>Padamanjari</h2>
<hr />
<p>index: 5.1.5
sutra: तस्मै हितम्</p>
<hr />
<p>तस्मै इति।'हितयोगे चतुर्थी वक्तव्या'  इति चतुर्थी। अपर आह-अयमेव निर्देशो ज्ञापको हितयोगे चतुर्थी भवतीत्यस्येति, तच्चिन्त्यम्;'चतुर्थी चाशिष्यायुष्यमद्रभद्रकुशलसुखार्थहितैः'  इति अशिषि विषयविशेषे हितयोगे चतुर्थ्याः सम्भवात् ॥</p></div>