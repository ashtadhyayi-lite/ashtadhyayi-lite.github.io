<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.126.html"><button class="muted-button">Prev 6.1.126</button></a>
        <a href="6.1.128.html"><button class="muted-button">Next 6.1.128</button></a>
        </nav><h2 class="dev">इकोऽसवर्णे शाकल्यस्य ह्रस्वश्च</h2><p class="sname"><font color=blue>6-1-127 इकः असवर्णे शाकल्यस्य ह्रस्वः च</font> <font color="DeepPink"> संहितायाम्</font> <font color="ForestGreen">प्रकृत्या</font> <font color="Red">अचि नित्यम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<p>इकः पदान्तात् असवर्णे अचि प्रकृत्या ह्रस्वः च </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<p>शाकल्यस्य मतेन - पदान्त-इक्-वर्णस्य असवर्णे अचि परे प्रकृतिभावः तथा ह्रस्वादेशः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<p>According to शाकल्य, a पदान्त-इक्-letter, when followed by an असवर्ण अच्-letter, shows प्रकृतिभावः and ह्रस्वादेशः.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<p>इकोऽसवर्ने अचि परतः शाकल्यस्य आचार्यस्य मतेन प्रकृत्या भवन्ति, ह्रस्वश्च तस्य इकः स्थाने भवति। दधि अत्र, दध्यत्र। मधु अत्र, मध्वत्र। कुमारि अत्र, कुमार्यत्र। किशोरि अत्र, किशोर्यत्र। इकः इति किम्? खट्वेन्द्रः। असवर्णे इति किम्। कुमारीन्द्रः। शाकल्यस्य ग्रहणं पूजार्थम्। आरम्भसामर्थ्यादेव हि यणादेशेन सह विकल्पः सिद्धः। सिन्नित्यसमासयोः शाकलप्रतिषेधो वक्तव्यः। सिति अयं ते योनिरृत्वियः। नित्यसमासे व्याकरणम्। कुमार्यर्थम्। ईषा अक्षादिषु छन्दसि प्रकृतिभावमात्रं वक्तव्यम्। ईषा अक्षो हिरण्ययः। का इमरे पिशङ्गिला। पथा अगमन्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<pre><code>पदान्ता इकोऽसवर्णेऽचि परे प्रकृत्या स्युर्ह्रस्वश्च वा । अत्र ह्रस्वविधिसामर्थ्यादेव प्रकृतिभावे सिद्धे तदनुकर्षणार्थश्चकारोन कर्तव्यः इति भाष्ये स्थितम् । चक्रि अत्र । चक्र्यत्र । पदान्ताः इति किम् । गौर्यौ ।&lt;!न समासे !&gt; (वार्तिकम्) ॥ वाप्यश्वः ।&lt;!सिति च !&gt; (वार्तिकम्) ॥ पार्श्वम् ॥
</code></pre>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<p>पदान्ता इको ह्रस्वा वा स्युरसवर्णेऽचि। ह्रस्वविधिसामर्थ्यान्न स्वरसन्धिः। चक्रि अत्र, चक्र्यत्र। पदान्ता इति किम्? गौर्यौ -</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<p>अस्मिन् सूत्रे पाणिनिः शाकल्यस्य मतं पाठयति ।  सूत्रपाठे पाणिनिः यत्र यत्र अन्यस्य आचार्यस्य नाम स्वीकृत्य किञ्चन कार्यम् वदति, तत्र प्रायः तत् कार्यम् वैकल्पिकमस्तीति सः विज्ञापयति । अतः अत्रापि अनेन सूत्रेण उक्तः प्रकृतिभावः ह्रस्वादेशः च विकल्पेनैव भवति ।</p>
<p>यथा - चक्री + अत्र = चक्रि अत्र, चक्र्यत्र । अस्मिन् उदाहरणे वर्तमानसूत्रेण विकल्पेन प्रकृतिभावः तथा ह्रस्वः भवति । विकल्पाभावे <b>इको यणचि</b> <a href="6.1.77.html">6.1.77</a> इति यणादेशः अपि भवति ।</p>
<p>अत्र एकम् वार्तिकम्   ज्ञातव्यम् -&lt;! सित्-नित्यसमासयोः शाकलप्रतिषेधो वक्तव्यः!&gt;  । इत्युक्ते,  सित्-प्रत्यये परे तथा समासे अनेन सूत्रेण उक्तः विधिः न भवति । यथा - </p>
<p>अ) सित्-प्रत्यये परे -  &lt;! पर्श्वा णस् वक्तव्य !&gt;  एतत् वार्त्तिकम्  <b>ब्राह्मणमाणववाडवाद्यन्</b> <a href="4.2.42.html">4.2.42</a> अस्मिन् सूत्रे पाठितमस्ति । अनेन वात्तिकेन 'पर्शु' शब्दस्य 'णस्' इति सित्-प्रत्ययः भवति । 'पर्शु + णस्' इत्यत्र -</p>
<p>पर्शु + णस्</p>
<p>→ पर्शु + अ [इत्संज्ञालोपः । अत्र सकारस्यापि इत्संज्ञा अस्तीति स्मर्तव्यम् ]</p>
<p>→ पार्शु + अ [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः । <b>सिति च</b> <a href="1.4.16.html">1.4.16</a> इत्यनेन अङ्गस्य पदसंज्ञा भवति]</p>
<p>→ पार्श्व [पदान्त-उकारस्य अच्-वर्णे परे वर्तमानसूत्रेण निर्दिष्टः प्रकृतिभावः &lt;! सित्-नित्यसमासयोः शाकलप्रतिषेधो वक्तव्यः!&gt; अनेन वार्त्तिकेन निषिध्यते । अतः अत्र यणादेशं कृत्वा रूपं सिद्ध्यति ।]</p>
<p>ब) समासे कृते - वाप्यामश्वः = वापी + अश्वः = वाप्यश्वः ।                                                  </p>
<p>(विशेषः - अस्मिन् वार्त्तिके मूलरूपेण 'सित्-नित्यसमासयोः' इति उक्तमस्ति । परन्तु भाष्ये आचार्येण 'नित्यग्रहणेन न अर्थः' इति उक्तमस्ति । इत्युक्ते, 'सित्-समासयोः' इत्येव अत्र स्वीकर्तव्यम् ।)         </p>
<p>ज्ञातव्यम् -</p>
<ol>
<li>
<p>यदि कस्याञ्चित् स्थितौ वर्तमानसूत्रस्य तथा <b>प्लुतप्रगृह्या अचि नित्यम्</b> <a href="6.1.125.html">6.1.125</a> इत्यस्य - उभयोः सूत्रयोः प्रसक्तिः अस्ति, तर्हि <b>प्लुतप्रगृह्या अचि नित्यम्</b> <a href="6.1.125.html">6.1.125</a>  अस्मिन् सूत्रे 'नित्यम्' इति निर्दिष्टमस्ति अतः <b>प्लुतप्रगृह्या अचि नित्यम्</b> <a href="6.1.125.html">6.1.125</a>  इत्यस्यैव प्रयोगः भवति । यथा - 'साधू एतौ' इत्यत्र वर्तमानसूत्रस्य प्रयोगः न करणीयः ।</p>
</li>
<li>
<p>वर्तमानसूत्रे 'प्रकृत्या' इत्यस्य अनुवृत्ति वस्तुतः न आवश्यकी ।  अनेन सूत्रेण 'ह्रस्वः भवति' इति यत्  उच्यते तस्य विधानसामर्थ्यात् एव प्रकृतिभावः विधीयते । यतः, यदि प्रकृतिभावः न स्यात्, तर्हि ह्रस्वे कृते यणादेशे कृते पुनः तादृशमेव रूपम् लभ्येत यत् दीर्घस्वरस्य यणादेशं कृत्वा प्राप्यते । अस्मिन् रूपे प्राप्ते किम् प्रयोजनम् ह्रस्वादेशस्य? अतः तस्य ह्रस्वविधानसामर्थ्यात् 'प्रकृत्या' इति अपि स्पष्टमेव अस्ति, तस्य पुनः निर्देशः न आवश्यकः ।</p>
</li>
<li>
<p>यदि इक्-वर्णः पदान्ते नास्ति तर्हि अस्य सूत्रस्य प्रसक्तिः नास्ति । यथा - गौरी + औ [प्रथमाद्विवचनम् ] → गौर्यौ । अत्र अस्य सूत्रस्य प्रयोगः न भवति ।                        </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<p><b>इकोऽसवर्णे शाकल्यस्य ह्रस्वश्च</b> - भाष्यकारमतमाह — अत्र ह्रस्वेति । अत्र चकारो न कर्तव्यः, प्रकृत्येत्यनुकर्षस्य व्यर्थत्वात् । नच विहितस्य ह्रस्वस्य यण्निवृत्त्यर्थः स इति वाच्यं, ह्रस्वविधिसामर्थ्यादेव यणो निवृत्तिसिद्धेः । अन्यथा यणमेव विदध्यात् । अतः प्रकृत्येत्यनुकर्षणार्थश्चकारो न कर्तव्य इति भाष्ये स्थितमित्यर्थः । चक्रि-अत्रेति ह्रस्वमनुच्चितप्रकृतिभावपक्षे रूपम् । तदभावपक्षे तु यणि चक्र्यत्रेति रूपम् । नचात्र ककारस्यस्कोः संयोगाद्यो॑रिति लोपः शङ्क्यः,अचः परस्मि॑न्निति यणः स्थानिवत्त्वेनाऽच्त्वेन पदान्तसंयोगाऽभावात् । नचपूर्वत्रासिद्धे न स्थानिव॑दिति तन्निषेधः शङ्क्यः,तस्य दोषः संयोगादिलोपलत्वणत्वे॑ष्विति वचनात् । न समासे । वार्तिकमेतत् । समासे उक्तशाकलविधिर्न भवतीत्यर्थः । वाप्यआ इति । वाप्यामआ इति विग्रहः । शौण्डादेराकृतिगणत्वात्सुप्सुपेति वा समासः ।सिति च । सकार इद्यस्य स सित्, तस्मिन् परे उक्तः शाकलविधिर्न भवतीत्यर्थः । पार्ामिति । पर्शु=पार्ाआस्थि । पर्शूनां समूहः पार्ाम् ।पर्ाआ णस् वक्तव्यः॑ इति णस् । आदिवृद्धिः । यणादेशः । अत्र पार्शु-अ इति स्थिते उक्तः शाकलो विधिर्न भवति । ओर्गुणस्तु न, भस्यैव तद्विधानात्,सिति चे॑ति पदत्वेन भत्वबाधात् ।अचो ञ्णिती॑ति वृद्धिरपि न भवति, आदिवृद्ध्या तद्बाधात् । तथाच मूलकारो वक्ष्यति-॒आदिवृद्धिरन्त्योपधावृद्धी बाधते॑ इति । अत्र सिन्नित्यसमासयोः शाकलप्रतिषेधः॑ इति वार्तिकं, तदिह द्विधा विभज्य व्याख्यातम् । नचैव सति वोप्यआ इत्यत्र कथं शाकलप्रतिषेधः, तत्र समासस्य वैकल्पिकत्वादिति वाच्यम्, भाष्ये नित्यग्रहणस्य प्रत्याख्यातत्वात् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.127
sutra: इकोऽसवर्णे शाकल्यस्य ह्रस्वश्च</p>
<hr />
<p>किमर्थश्चकारः, प्रकृत्येत्येतदनुकृष्यतेऽनेन ? ननु च ह्रस्वविधानसामर्थ्यादेव स्वरसन्धिर्न भविष्यति ? भवेद्दीर्घाणां ह्रस्ववचनसामर्थ्यादेव स्वरसन्धिर्न स्यादिति ह्रस्वानां तु प्राप्नोति। न हि ह्रस्वानां ह्रस्वो भवति; प्रयोजनाभावात्। अस्ति प्रयोजनम् -स्वरसन्धिर्मा भूदिति? इदं तर्हि प्रयोजनम् - प्रकृतिभावमात्रं क्वचिद्यथा स्यादिति, तेनेषा अक्षादिषु च्छन्दसि प्रकृतिभावमात्रं सिद्धं भवति। शाकल्यग्रहणं पूजार्थमिति। अथ विकल्पार्थं कस्मान्न भवति? इत्याह -आरम्भसामर्थ्यादेवेति। सवर्णेऽचि दीर्घविधानाद्यणादेशस्यासवर्ण एवाज्विषयः, अस्यापि विधेः स एव विषयः, ततश्च विषयैक्यादेव विकल्पे सिद्धे न तदर्थक माचार्यग्रहणम् । सिन्नित्यसमासयोरिति। नित्याधिकारविहितोऽस्वपदविग्रहश्च समासो नित्यसमासः, एकापि सप्तमी विषयभेदाद्भिद्यते, सिति परतो नित्यसमासे च विषय इति, शाक्ल्यस्यायां विधिः शाकलः,'कण्वादिभ्यो गोत्रे'  इत्यण्। ऋत्विय इति। ऋतुरस्य प्राप्त इति ठृतोरण्ऽ,'च्छन्दसि घस्' । व्याकरणमिति।'कुगतिप्रादय'  इति समासः, तत्र'नित्यम्'  इत्यनुवर्तते। कुमार्यथमिति। कुमार्यै इदं कुमार्यर्थम्, अस्वपदविग्रहोऽयं नित्यसमासः ॥</p></div>