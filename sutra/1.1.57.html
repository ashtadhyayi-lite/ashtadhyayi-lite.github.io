<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.56.html"><button class="muted-button">Prev 1.1.56</button></a>
        <a href="1.1.58.html"><button class="muted-button">Next 1.1.58</button></a>
        </nav><h2 class="dev">अचः परस्मिन् पूर्वविधौ</h2><p class="sname"><font color=blue>1-1-57 अचः परस्मिन्पूर्वविधौ</font> <font color="DeepPink"> स्थानिवत् आदेशः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.57
sutra: अचः परस्मिन् पूर्वविधौ</p>
<hr />
<p>अचः आदेशः परस्मिन् पूर्वविधौ स्थानिवत्</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.57
sutra: अचः परस्मिन् पूर्वविधौ</p>
<hr />
<p>अच् वर्णस्य स्थाने क्रियमाणस्य आदेशस्य निमित्तम् परः अस्ति चेत् स्थानिनः पूर्वपदार्थस्य एकवर्णाश्रितेषु कार्येषु अपि सः आदेशः स्थानीवद् भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.57
sutra: अचः परस्मिन् पूर्वविधौ</p>
<hr />
<p>An आदेश done in place of an अच् letter due to the परनिमित्त acts like the स्थानी even in the context of कार्याणि that are associated with a single letter; as long as the कार्याणि are on an entity prior to the location of the स्थानी. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.57
sutra: अचः परस्मिन् पूर्वविधौ</p>
<hr />
<p>पूर्वणानल्विधौ स्थानिवद्भाव उक्तः । अल्विध्यर्थमिदमारभ्यते । आदेशः स्थानिवतिति वर्तते । अचः इति स्थानिनिर्देशः । परस्मिन्निति निमित्तसप्तमी । पूर्वविधौ इति विषयसप्तमी । अजादेशः परनिमित्तकः पूर्वविधौ कर्तव्ये स्थानिवद् भवति - पटयति, अवधीत्, बहुखट्वकः । 'पटुमाचष्टे' इति णिचि टिलोपे कृते तस्य स्थानिवद्भावात्  <b>अत उपधायाः</b> <a href="7.2.116.html">7.2.116</a> इति वृद्धिर्न भवति । 'अवधीत्' - अतो लोपस्य स्थानिवद्भावात्  <b>अतो हलादेर्लघोः</b> <a href="7.2.7.html">7.2.7</a> इति हलन्तलक्षणा वृद्धिर्न भवति । बहुखट्वकः इति - <b>आपोऽन्यतरस्याम्</b> <a href="7.4.15.html">7.4.15</a> इति ह्रस्वस्य स्थानिवद्भावाद् <b>ह्रस्वान्तेऽन्त्यात् पूर्वम्</b> <a href="6.2.174.html">6.2.174</a> इति स्वरो न भवति । अचः इति किम् ? प्रश्नः, आक्राष्टाम्, आगत्य । 'प्रश्नः' इति - प्रच्छेः नङ्प्रत्यये <b>च्छ्वोः शूडनुनासिके च</b> <a href="6.4.19.html">6.4.19</a> इति छकारस्य शकारः परनिमित्तकः तुकि कर्तव्ये न स्थानिवद् भवति । 'आक्राष्टाम्' इति - <b>झलो झलि</b> <a href="8.2.26.html">8.2.26</a> इति सिचो लोपः परनिमित्तकः कृषेः षकारस्य <b>षढोः कः सि</b> <a href="8.2.41.html">8.2.41</a> इति ककारे कर्तव्ये न स्थानिवद् भवति । 'आगत्य' इति - <b>वा ल्यपि</b> <a href="6.4.38.html">6.4.38</a> इत्यनुनासिकलोपः परनिमित्तकः तुकि कर्तव्ये न स्थानिवद् भवति । परस्मिन्निति किम् ? युवजानिः, वधूटीजानिः ; वैयाघ्रपद्यः ; आदीध्ये । 'युवजानिः' इति - <b>जायायाः निङ्</b> <a href="5.4.134.html">5.4.134</a> न परनिमित्तकः, तेन यलोपे न स्थानिवद् भवति । 'वैयाघ्रपद्यः' इति - न परनिमित्तकः पादस्य अन्तलोपः पद्भावं न प्रतिबध्नाति । 'आदीध्ये' इति - दीधीङ उत्तमपुरुषैकवचने टेरेत्वस्यापरनिमित्तकत्वाद् <b>यीवर्णयोर्दीधीवेव्योः</b> <a href="7.4.53.html">7.4.53</a> इति लोपो न भवति । पूर्वविधौ इति किम् ? हे गौः, बाभ्रवीयाः, नैधेयः । 'हे गौः' इति - वृद्धिरजादेशः सम्बुद्धिलोपे कर्तव्ये न स्थानिवद् भवति । 'बाभ्रवीयाः' इति - बाभ्रव्यस्य अमी च्छात्राः इति <b>वृद्धाच् छः</b> <a href="4.2.114.html">4.2.114</a> इति छः । <b>हलस्तद्धितस्य</b> <a href="6.4.150.html">6.4.150</a> इति यकारलोपे कर्तव्ये अवादेशो न स्थानिवद् भवति । 'नैधेयः' -  <b>आतो लोप इटि च</b> <a href="6.4.64.html">6.4.64</a> इत्याकारलोपः, <b>इतश्चानिञः</b> <a href="4.1.122.html">4.1.122</a> इति द्व्यज्लक्षणे प्रत्ययविधौ न स्थानिवद् भवति ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.57
sutra: अचः परस्मिन् पूर्वविधौ</p>
<hr />
<p>अल्विध्यर्थमिदम् । परनिमित्तोऽजादेशः स्थानिवत्स्यात्स्थानिभूतादचः पूर्वत्वेन दृष्टस्य विधौ कर्तव्ये । इति यणः स्थानिद्भावे प्राप्ते ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.57
sutra: अचः परस्मिन् पूर्वविधौ</p>
<hr />
<p>परनिमित्तोऽजादेशः स्थानिवत् स्थानिभूतादचः पूर्वत्वेन दृष्टस्य विधौ कर्तव्ये। इत्यल्लोपस्य स्थानिवत्वान्न वृद्धिः। अवधीत् । अहनिष्यत् ॥ {$ {! 3 यु !} मिश्रणामिश्रणयोः $} ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.57
sutra: अचः परस्मिन् पूर्वविधौ</p>
<hr />
<p><b>स्थानिवदादेशोऽनल्विधौ</b> <a href="1.1.56.html">1.1.56</a> इत्यनेन अल्-आश्रितं गुणधर्मं विहाय अन्येषां विषये  आदेशः स्थानिवत् भवति । परन्तु केषुचन स्थलेषु अल्-आश्रितस्य गुणधर्मस्य विषये अपि स्थानिवद्भावः दृश्यते । तस्य विवेचनमस्मिन् सूत्रे दत्तमस्ति । अनेन सूत्रेण एतत् उच्यते - </p>
<p>अ) यत्र आदेशः अच्-वर्णस्य स्थाने भवति, </p>
<p>आ) यत्र अस्य आदेशस्य कारणीभूतम् निमित्तम् 'परनिमित्तम्' अस्ति,</p>
<p>इ)  अल्-आश्रितस्य गुणधर्मस्य विषये स्थानिवद्भावः क्रियते चेत्  स्थानिनः पूर्वम् स्थितस्य पदार्थस्य कार्यम् (उत कार्यनिषेधः)  विधीयते - </p>
<p>तत्र अल्-आश्रितस्य गुणधर्मस्य विषये अपि स्थानिवद्भावः दृश्यते । </p>
<p>उदाहरणद्वयं पश्यामः ।</p>
<ol>
<li>'कथ' धातोः <b>सत्यापपाश...</b> <a href="3.1.25.html">3.1.25</a> इत्यनेन णिच्-प्रत्ययः विधीयते । 'कथ + णिच्' अस्यां स्थितौ <b>अतो लोपः</b>  <a href="6.4.48.html">6.4.48</a> इत्यनेन थकारोत्तर-अकारस्य लोपे कृते 'कथ् + णिच्' इति जायते । अत्र णित्-प्रत्यये परे <b>अत उपधायाः</b> <a href="7.2.116.html">7.2.116</a> इत्यनेन 'कथ्' इत्यस्य उपधाभूतस्य अकारस्य वृद्धिः भवति वा - इति प्रश्नः आगच्छति । अस्मिन् विषये एतत् द्रष्टव्यम् - </li>
</ol>
<p>अ) <b>अतो लोपः</b>  <a href="6.4.48.html">6.4.48</a> इत्यनेन अकारस्य लोपः कृतः अस्ति, अतः आदेशः (=लोपः) अजादेशः अस्ति ।</p>
<p>आ) अस्य लोपस्य निमित्तम् 'णिच्' इति आर्धधातुकप्रत्ययः अस्ति, अतः अत्र  'पर'निमित्तमपि अस्ति ।</p>
<p>इ) यदि अल्-आश्रितस्य गुणधर्मस्य विषये अपि स्थानिवद्भावः क्रियते, तर्हि 'कथ' इत्यस्य अकारान्तत्वम् 'कथ्' इत्यस्मिन् आदेशे अपि आगच्छति । एवं क्रियते चेत् 'कथ' इत्यत्र ककारोत्तर-अकारः उपधासंज्ञां न स्वीकरोति (यतः सः उपधायाम् नास्ति),   अतः <b>अत उपधायाः</b> <a href="7.2.116.html">7.2.116</a> इत्यनेन अकारस्य वृद्धिः (आकारः) अपि न सम्भवति । अतः अत्र स्थानिवद्भावे कृते स्थानिनः (इत्युक्ते  लुप्त-अकारात्) पूर्वस्य कार्यम् (वृद्धेः निषेधः) विधीयते । </p>
<p>अतः अत्र वर्तमानसूत्रेण प्रोक्ताः त्रयः अपि नियमाः संतुष्यन्ते । अतः अत्र लुप्त-अकारस्य स्थानिवद्भावः दृश्यते, अतः च 'कथ' धातोः णिच्-प्रत्यये कृते वृद्धिः न भवति, अपितु 'कथि' इत्येव धातुः सिद्ध्यति ।</p>
<ol>
<li>हन् धातोः लुङ्-लकारस्य एकवचनस्य प्रक्रियायाम् <b>लुङि च</b> <a href="2.4.43.html">2.4.43</a> इत्यनेन हन्-धातोः 'वध' इति आदेशः भवति । अयमकारान्तः आदेशः अस्ति, परन्तु आर्धधातुके इडागमे  परे अस्य अन्तिम-अकारस्य <b>अतो लोपः</b>  <a href="6.4.48.html">6.4.48</a> इत्यनेन लोपः क्रियते । प्रक्रिया इयम् -    </li>
</ol>
<p>हन्  + लुङ् [<b>लुङ्</b>  <a href="3.2.110.html">3.2.110</a> इति लुङ्]</p>
<p>→ वध + ल् [<b>लुङि च</b> <a href="2.4.43.html">2.4.43</a> इति हन्-इत्यस्य वध-आदेशः]</p>
<p>→ वध + च्लि + ल् [<b>च्लि लुङि</b> <a href="3.1.43.html">3.1.43</a> इति च्लि-विकरणम्]</p>
<p>→ वध + सिच् + ल् [<b>च्लेः सिच्</b> <a href="3.1.44.html">3.1.44</a> इति च्लि-इत्यस्य सिच्-आदेशः]</p>
<p>→ अट् + वध + स् + ल् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]</p>
<p>→ अ+ वध + इट् + स् + ल् [<b>आर्धधातुकस्य इड्वलादेः</b>  <a href="7.2.35.html">7.2.35</a> इति इडागमः]</p>
<p>→ अ + वध् + इट् + स् + ल् [ <b>अतो लोपः</b>  <a href="6.4.48.html">6.4.48</a> इत्यनेन अङ्गस्य अन्तिम-अकारस्य लोपः]</p>
<p>अस्याम् स्थितौ <b>अतो हलादेर्लघोः</b> <a href="7.2.7.html">7.2.7</a> इत्यनेन वकारोत्तर-अकारस्य आकारादेशः भवति वा - इति प्रश्नः आगच्छति । अत्र एतत् द्रष्टव्यम् - </p>
<p>अ) <b>अतो लोपः</b>  <a href="6.4.48.html">6.4.48</a> इत्यनेन अकारस्य लोपः कृतः अस्ति, अतः आदेशः (=लोपः) अजादेशः अस्ति ।</p>
<p>आ) अस्य लोपस्य निमित्तम् 'इट्' इति आर्धधातुकप्रत्ययः अस्ति, अतः अत्र  'पर'निमित्तमपि अस्ति ।</p>
<p>इ) यदि अल्-आश्रितस्य गुणधर्मस्य विषये अपि स्थानिवद्भावः  क्रियते, तर्हि अकारस्य स्थानिवद्भावेन 'वध' एतत् अङ्गम् हलन्तम् न भवति, अतः अत्र <b>अतो हलादेर्लघोः</b> <a href="7.2.7.html">7.2.7</a> इत्यस्यापि प्रसक्तिः नास्ति । अतः अत्र अकारस्य आकारादेशः (पूर्वविधिः) अपि निषिध्यते ।  </p>
<p>अतः अत्र वर्तमानसूत्रेण प्रोक्ताः त्रयः अपि नियमाः संतुष्यन्ते । अतः अत्र लुप्त-अकारस्य स्थानिवद्भावः दृश्यते, अतः च 'वध' धातोः इट्-प्रत्यये परे वृद्धिः न भवति । अग्रे प्रक्रिया इयम् जायते - </p>
<p>अ + वध् + इट् + स् + ल्</p>
<p>→ अ + वध् + इ + स् + तिप् [<b>तिप्तस्...</b> <a href="3.4.78.html">3.4.78</a> इति तिप्]</p>
<p>→ अ + वध् + इ + स् + त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अ + वध् + इ + स् + ईट्  + त् [<b>अस्तिसिचोऽपृक्ते</b> <a href="7.3.96.html">7.3.96</a> इति ईट्-आगमः]</p>
<p>→ अ + वध् + इ + ई + त् [<b>इट ईटि</b> <a href="8.2.28.html">8.2.28</a> इत्यनेन सकारलोपः]</p>
<p>→ अवधीत् [ &lt;!सिज्लोप एकादेशे सिद्धो वाच्यः!&gt; अनेन वार्तिकेन सिज्लोपः एकादेशे कर्तव्ये सिद्धः अस्ति । अतः अत्र <b>अकः सवर्णे दीर्घः</b> <a href="6.1.101.html">6.1.101</a> इत्यनेन सवर्ण-दीर्घ-एकादेशं कृत्वा रूपं सिद्ध्यति ॥</p>
<p>अत्र एतत् स्मर्तव्यम् यत् अस्मिन् सूत्रे उक्ताः त्रयः अपि नियमाः संतुष्यन्ते चेदेव अनेन सूत्रेण स्थानिवद्भावः विधीयते । यदि तथा न भवति, तर्हि अनेन सूत्रेण अल्विधौ स्थानिवद्भावः न दीयते । यथा -</p>
<ol>
<li>'आ+गम्' धातोः ल्यप्-प्रत्ययान्तरूपम् 'आगत्य' इत्यस्य प्रक्रिया इयम् - </li>
</ol>
<p>आ + गम् + क्त्वा [<b>समानकर्तृकयोः पूर्वकाले</b> <a href="3.4.21.html">3.4.21</a> इति क्त्वा]</p>
<p>→ आ + गम्  + ल्यप् [<b>समासेऽनञ्पूर्वे क्त्वो ल्यप्</b> <a href="7.1.27.html">7.1.27</a> इत्यनेन क्त्वा-इत्यस्य ल्यप्-आदेशः]</p>
<p>→ आ + ग + य [<b>वा ल्यपि</b> <a href="6.4.38.html">6.4.38</a> इति मकारस्य वैकल्पिकः लोपः]</p>
<p>अत्र लुप्तमकारः स्थानिवद्भावेन आगच्छति चेत् <b>ह्रस्वस्य पिति कृति तुक्</b>  <a href="6.1.71.html">6.1.71</a> इति तुगागमः न भवेत् यतः अयं तुगागमः ह्रस्वात् परः एव भवति, हल्-वर्णात् परः न  । परन्तु, मकारः अच्-वर्णः नास्ति, अतः अत्र वर्तमानसूत्रेण अल्-आश्रितस्य गुणधर्मस्य विषये स्थानिवद्भावस्य प्रसक्तिः नास्ति । अतः अत्र 'गम्' इत्यस्य मकारान्तत्वम् 'ग' इत्यत्र न आगच्छति, अतएव अत्र तुगागमः अपि भवितुमर्हति ।</p>
<p>→ आगत्य [ <b>ह्रस्वस्य पिति कृति तुक्</b>  <a href="6.1.71.html">6.1.71</a> इति तुगागमः]</p>
<ol>
<li>'आ + दीधीङ्' धातोः लट्लकारस्य आत्मनेपदस्य  उत्तमपुरुषैकवचस्य प्रक्रिया इयम् - </li>
</ol>
<p>आ + दीधी + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ आ + दीधी + इट् [<b>तिप्तस्..</b> <a href="3.4.78.html">3.4.78</a> इति इट्-प्रत्ययः]</p>
<p>→ आ + दीधी + शप् + इ [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ आ + दीधी + इ [<b>अदिप्रभृतिभ्यः शपः</b> <a href="2.4.72.html">2.4.72</a> इति शपः लुक्]   </p>
<p>→ आ + दीधी + ए [<b>टित आत्मनेपदानां टेरे</b> <a href="3.4.79.html">3.4.79</a> इति एकारादेशः]</p>
<p>अत्र इकारस्य कृतः एकारादेशः 'स्वनिमित्तकः' अस्ति, 'परनिमित्तकः' न । अतः, अयम् यद्यपि अजादेशः अस्ति तथापि अयम् 'परनिमित्तकः' नास्ति, अतः अत्र वर्तमानसूत्रेण अल्-आश्रितस्य गुणधर्मस्य विषये स्थानिवद्भावः न विधीयते ।  इत्युक्ते, अत्र इकारस्य गुणधर्मः एकारे न विधीयते । अतएव <b>यीवर्णयोर्दीधीवेव्योः</b> <a href="7.4.53.html">7.4.53</a> इत्यनेन इकारे परे दीधी-इत्यस्य ईकारस्य  लोपः न भवति ।]</p>
<p>→ आदीध्ये [<b>इको यणचि</b> <a href="6.1.77.html">6.1.77</a> इति यणादेशः]</p>
<ol>
<li>गो-शब्दस्य सम्बोधनैकवचनस्य प्रक्रियायाम् - </li>
</ol>
<p>गो + सुँ [सम्बोधनैकवचनस्य सुँ-प्रत्ययः]</p>
<p>→ गौ + सुँ [<b>गोतो णित्</b> <a href="7.1.90.html">7.1.90</a> इति सुँ-प्रत्ययस्य णिद्वद्भावः । अतः <b>अचो ञ्णिति</b> <a href="7.2.115.html">7.2.115</a> इति णित्-प्रत्यये परे अजन्तस्य अङ्गस्य वृद्धिः । ओकारस्य वृद्धिः औकारः]                                    </p>
<p>अत्र ओकारस्य स्थाने आदेशरूपेण औकारः आगच्छति । अयम् यद्यपि अजादेशः अस्ति, परनिमित्तकः च अस्ति, तथापि अल्-गुणधर्मस्य विषये स्थानिवद्भावे कर्तव्ये (इत्युक्ते, औकारे ओकारस्य गुणधर्मे स्थापिते)  <b>एङ्ह्रस्वात् सम्बुद्धेः</b> <a href="6.1.69.html">6.1.69</a> इत्यनेन यः सम्बुद्धिलोपः जायते, सः 'पूर्वविधिः' नास्ति । अतः अत्र वर्तमानसूत्रेण स्थानिवद्भावः न क्रियते । अतएव अत्र ओकारमाश्रित्य जायमानः सम्बुद्धिप्रत्ययस्य लोपः अपि न भवति ।</p>
<p>→ गौः [विसर्गनिर्माणम्]</p>
<p>ज्ञातव्यम् - अस्मिन् सूत्रे 'परस्मिन्' तथा 'पूर्वविधौ' एते द्वे सप्तमीवाचके पदे स्तः । एतयोः 'परस्मिन्' इति निमित्तसप्तमी अस्ति, अतः 'परनिमित्ते' इति अस्य अर्थः क्रियते । परन्तु 'पूर्वविधौ' इति विषयसप्तमी अस्ति, अतः 'पूर्वविधेः विषये' इति तस्य अर्थः भवति । इत्युक्ते, 'स्थानिवद्भावे कृते यदि तेन स्थानिवद्भावेन स्थानिनः पूर्वस्थस्य पदार्थस्य विधिः जायते, तर्हि तस्मिन् विषये स्थानिवद्भावः भवति', इति अस्य अर्थः करणीयः ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.57
sutra: अचः परस्मिन् पूर्वविधौ</p>
<hr />
<p><b>अचः परस्मिन् पूर्वविधौ</b> - ननु सुध् य् इत्यत्र मास्तु स्थानिवदिति सूत्रेण स्थानिवद्भावः । तद्गुत्तरसूत्रेण तु स्थानिवत्त्वं स्यादेवेति शङ्कामुद्भावयिष्यंस्तथाविधमुत्तरसूत्रमाह-अचः परस्मिन् । स्थानिवत्सूत्रेणैव सिद्धे किमर्थमिदं सूत्रमित्यत आह-अल्विध्यर्थमिति । अलाश्रयविधावपि स्थानिवद्भावार्थमित्यर्थः । तेन वव्रश्चेति सिध्यति ।ओ व्रश्चू च्छेदने॑ । लिटि तिपि णलि द्वित्वम् ।लिठभ्यासस्ये॑ति अभ्यचासे रेफस्य सम्प्रसारणम् । ऋकारः । पूर्वरूपम् । उरदत्वम् । रपरत्वम् । हलादिश्शेषः । तत्राभ्यासे वकारस्य पुनः सम्प्रसारणं न, ञकारस्थानिकस्य उरदत्वस्य स्थानिवद्भावेन सम्प्रसारणतयान सम्प्रसारणे सम्प्रसारणम् इति निषेधात् । पूर्वसूत्रेण त्वत्र स्थानिवद्भावो न सम्भवति — सम्प्रसारणनिषेधस्य स्थान्यलाश्रयत्वादिति भावः । पूर्वसूत्रादिह स्थानिवदादेश इत्यनुवर्तते । अच इत्येतदादेश इत्यनेनान्वेति-अच आदेश इति । परहस्मिन्निति सति सप्तमी । ततश्च परनिमित्तक इति लभ्यते । तच्चादेशविशेषणम् । तदाह — परनिमित्तोऽजादेशैति । विधीयत इति बिधिः=कार्यम् । पूर्वस्य विधिः पूर्वविधिः । पूर्वत्वं च यद्यपि सावधिकम्, त्रयं चात्र संनिहितं-स्थानी आदेशः परनिमित्तं चेति । तत्र स्थानी तावन्नावधिर्भवितुमर्हति, तस्यादेशेनापहारात् । नाप्यादेशः, नापि परनिमित्तम्, वैयाकरण इत्यत्र इकारस्थानिकयणादेशात्तत्परनिमित्तादाकाराच्च पूर्वस्य न य्वाभ्यामित्यैकारस्य आयटादेशे कर्तव्ये यणादेशस्य स्थानिवद्भावेनाऽच्त्वापत्तेः । तथापि स्थान्यपेक्षयैवाऽत्र पूर्वत्वं विवक्षितं, स्थानिन आदेशे नापह्मतत्वेऽपि भूतपूर्वगत्या तत्पूर्वत्वस्य सम्भवात् । तदेतदाह — स्थानिभूतादचः पूर्वत्वेनेत्यादि । अत्र स्थानिनि सति यद्भवति तदादेशे ।ञपि भवति, यन्न भवति तदादेसेऽपि न भवतीत्येवमशास्त्रीयस्यापि कार्याऽभावस्य अतिदेशो भवति । तत्राद्ये वव्रश्चेत्युदाहृतमेव, तत्रन सम्प्रसारणे सम्प्रसारण॑मिति निषेधकार्यस्य शास्त्रीयत्वात् । द्वितीये तु गणयतीत्युदाहरणम् । गण संख्यान इति चुरादौ अदन्तधातुः । तस्माण्णिच् । अतो लोपः । तिप् शप् णेर्गुणः, अयादेशः । गणयतीति रूपम् । अत्र णिचि परत उपधाभूतस्य गकारादकारस्य 'अत उपधायाः' इति न भवति, प्रकृतसूत्रेणाऽल्लोपस्य स्थानिवद्भावात् । अकारे स्थानिनि सति गकारादकारस्य उपधात्वभङ्गादुपधावृद्धिर्न प्रवृत्तिमर्हति । वृद्ध्यभावस्याशास्त्रीयत्वेऽपि अल्लोपे अतिदेशात् । न चात्र गकारादकारस्य उपधात्वभङ्गादुपधावृद्धिर्न प्रवृत्तिमर्हति । वृद्ध्य भावस्याशास्त्रीयत्वेऽपि अल्लोपे अतिदेशात् । न चात्र गकारादकारस्य स्थान्यकारान्न पूर्वत्वम्, णकारेण व्यवधानादिति वाच्यम्, पूर्वत्वं ह्रत्र व्यवहिताऽव्यवहितसाधारणम्, उत्तरसूत्रे स्वरे निषेधाल्लिङ्गात् । तच्च तत्रैव स्पष्टीभविष्यतीत्यलम् । इति यण इति । अनेन सूत्रेण सुध् य् इत्यत्र धकारस्य द्वित्वनिषेधे कर्तव्ये ईकारस्थानिकस्य यकारस्य स्थानिद्भावे प्राप्ते तत्प्रतिषेधसूत्रमारभ्यत इत्यर्थः ।</p></div>