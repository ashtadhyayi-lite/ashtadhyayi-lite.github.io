<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.39.html">
            <button class="muted-button">Prev 5.4.39</button>
        </a>
        <a href="5.4.41.html">
            <button class="muted-button">Next 5.4.41</button>
        </a>
        </nav><h2>Kashika</h2>
<hr />
<p>index: 5.4.40
sutra: सस्नौ प्रशंसायाम्</p>
<hr />
<p>प्रशंसोपाधिकेऽर्थे वर्तमानान् मृच्छब्दात् स स्न इत्येतौ प्रत्ययौ भवतः। रूपपः अपवादः। प्रशस्ता मृद् मृत्सा, मृत्स्ना। नित्यश्च अयं प्रत्ययः, उत्तरसूत्रेऽन्यतरस्यां ग्रहणात्।</p>
<h2>Siddhanta Kaumudi</h2>
<hr />
<p>index: 5.4.40
sutra: सस्नौ प्रशंसायाम्</p>
<hr />
<p>रूपपोऽपवादः । प्रशस्ता मृत् मृत्सा । मृत्स्ना । उत्तरसूत्रेऽन्यतरस्यांग्रहणान्नित्योऽयम् ॥</p>
<h2>Balamanorama</h2>
<hr />
<p>index: 5.4.40
sutra: सस्नौ प्रशंसायाम्</p>
<hr />
<p><em>सस्नौ प्रशंसायाम्</em> - सस्नौ । प्रशस्तायां मृदि वर्तमानान्भृच्छब्दात्स्वार्थे स स्न एतौ प्रत्ययौ स्त इत्यर्थः । रूपप इति ।प्रशंसायां रूपबि॑ति विहितस्येत्यर्थः । नित्योऽयमिति । सस्नविधिरित्यर्थः । वस्तुतस्तुञ्यादयः प्राग्वुनः॑ इत्यादिपरिगणितेष्वनयोः प्रत्ययोरनन्तर्भावादनित्यत्वमेवाऽनयोरुचितमित्याहुः । </p>
<h2>Padamanjari</h2>
<hr />
<p>index: 5.4.40
sutra: सस्नौ प्रशंसायाम्</p>
<hr />
<p>उतरसूत्रेऽन्यतरस्यांग्रहणादिति। मृच्छब्दस्य सामान्यशब्दत्वात्, मृदित्युक्ते प्रशंसाया अनवगमाच्च। इह'प्रशंसायां रूपप्'  इत्यस्यानन्तरम् -'वृकज्येष्ठाभ्यां तिल्तातिलौ च च्छन्दसि, मृदस्सस्नौ, तिकंश्च'  इति वक्तव्यम्? तथा तु न कृतमित्येव ॥</p></div>