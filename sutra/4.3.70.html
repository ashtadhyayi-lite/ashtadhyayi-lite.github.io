<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.3.69.html"><button class="muted-button">Prev 4.3.69</button></a>
        <a href="4.3.71.html"><button class="muted-button">Next 4.3.71</button></a>
        </nav><h2>Kashika</h2>
<hr />
<p>index: 4.3.70
sutra: पौरोडाशपुरोडाशात् ष्ठन्</p>
<hr />
<p>पौराडाशशब्दात् पुरोडाशशब्दाच् च भवव्याख्यानयोरर्थयोः ष्ठन् प्रत्ययो भवति। पुरोडाशाः पिष्टपिण्डाः, तेषां संस्कारको मन्त्रः पौरोडाशः, तस्य व्याख्यानः तत्र भवो वा पौरोडाशिकः, पौरोडाशिकी। पुरोडाशसहचरितो ग्रन्थः पुरोडाशः, तस्य व्याख्यानस् तत्र भवो वा पुरोडाशिकः, पुरोडाशिकी। षकारो ङीषर्थः।</p>
<h2>Siddhanta Kaumudi</h2>
<hr />
<p>index: 4.3.70
sutra: पौरोडाशपुरोडाशात् ष्ठन्</p>
<hr />
<p>पुरोडाशसहचरितो मन्त्रः पुरोडाशः स एव पौरोडाशः । ततष्ठन् । पौरोडाशिकः ॥</p>
<h2>Balamanorama</h2>
<hr />
<p>index: 4.3.70
sutra: पौरोडाशपुरोडाशात् ष्ठन्</p>
<hr />
<p><b>पौरोडाशपुरोडाशात् ष्ठन्</b> - पौरोडाश । 'उक्तविषये' इति शेषः । पुरोडाशेति । पुरोडाशशब्दसहितो मन्त्रो लक्षमया पुरोडाश इत्युच्यत इत्यर्थः । स एव पौरोडाश इति । प्रज्ञादित्वात्स्वार्थेऽणिति भावः । पौरोडाशिक इति । पौरोडाशात्ष्ठनि रूपम् । पुरोडाशिक इति । पुरोजाशशब्दात्ष्ठनि रूपम् । षित्त्वान्ङीष् । पौरोडाशिकी — पुरोडाशिकी ।</p>
<h2>Padamanjari</h2>
<hr />
<p>index: 4.3.70
sutra: पौरोडाशपुरोडाशात् ष्ठन्</p>
<hr />
<p>पुरोडाशाः पिष्टपिण्डा इति ।'दाशृ दाने'  कर्मणि घञ्, पुरो दाश्यन्ते दीयन्त इति पुरोडाशाः, पृषोदरादित्वात्समासः, दकारस्य च डकारः, एतेनैतदाह - आकृतिवचनः पुरोडाशशब्दः, न यूपाहवनीयादिवददृष्टनिमित इति । तेषां संस्कारको मन्त्र इति ।'मखस्य शिरो' सिऽ इत्येवमादिः । पुरोडाशसहचरितो मन्त्रः पुरोडाश इति । मन्त्र एव हि व्याख्यातव्यो न पुरोडाशः ॥</p></div>