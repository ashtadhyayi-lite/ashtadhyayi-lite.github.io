<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.53.html"><button class="muted-button">Prev 8.4.53</button></a>
        <a href="8.4.55.html"><button class="muted-button">Next 8.4.55</button></a>
        </nav><h2 class="title">अभ्यासे चर्च</h2><p class="sname"><font color=blue>8-4-54 अभ्यासे चर् च</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <font color="Red">झलां</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे झलाम्  जश् चर्च </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे विद्यमानस्य झल्-वर्णस्य यथायोग्यम् जश्/चर्-आदेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>A झल् letter present in an  अभ्यास is converted either to a जश् letter or a चर् letter as appropriate.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे वर्तमानानां झलां चरादेशो भवति, चकाराज् जश्च। चिखनिषति। चिच्छित्सति। टिठकारयिषति। तिष्ठासति। पिफकारयिषति। बुभूषति। जिघत्सति। ढुढौकिषते। प्रकृतिचरां प्रकृतिचरो भवन्ति। चिचीषति। टिटीकिषते। तितनिषति। प्रकृतिजशां प्रकृतिजशो भवन्ति। जिजनिषते। बुबुधे। ददौ। डिड्ये।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे झलां चरः स्युर्जशश्च । झशां जशः खयां चरः । तत्रापि प्रकृतिजशां प्रकृतिजशः प्रकृतिचरां प्रकृतिचर इति विवेक आन्तरतम्यात् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे झलां चरः स्युर्जशश्च। झशां जशः खयां चर इति विवेकः। बभूव। बभुवतुः। बभूवुः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p><pt></p>
<p><b>झल्</b> = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः । <light>आहत्य 24 वर्णाः । </light></p>
<p><b> जश् </b> = वर्गतृतीयाः ।</p>
<p><b> चर् </b> = वर्गप्रथमाः ।</p>
<p></pt></p>
<p>षष्ठाध्यायस्य <b>एकाचो द्वे प्रथमस्य</b> <a href="6.1.1.html">6.1.1</a> इति द्वित्वप्रकरणस्य सूत्रैः द्वित्वे कृते, तत्र यः प्रथमः तस्य  <b>पूर्वोभ्यासः</b> <a href="6.1.4.html">6.1.4</a> इति सूत्रेण <b>अभ्यासः</b> इति संज्ञा भवति । अस्मिन् अभ्यासे विद्यमानस्य यः झल्-वर्णः तस्य यथायोग्यम् जश्-वर्णादेशः उत चर्-वर्णादेशः भवति — इति प्रकृतसूत्रस्य अर्थः । <b>संवार-नाद-घोष-वर्णानाम् तादृशः एव संवार-नाद-घोष-आदेशः जश्-वर्णादेशःभवति, तथा च विवार-श्वास-अघोष-वर्णानाम् तादृशः एव विवार-श्वास-अघोषः चर्-वर्णादेशः भवति</b> इति अत्र आशयः । क्रमेण लिट्-लकारस्य प्रथमपुरुषैकवचनस्य उदाहरणानि एतानि —</p>
<p><hl>1. वर्गप्रथमानां स्थाने चर्त्वे कृते  सः एव वर्णः आदेशरूपेण विधीयते —</hl> </p>
<p><list></p>
<ol>
<li>
<p>कूज् → चुकूज । अत्र <b>कुहोश्चुः</b> <a href="7.4.62.html">7.4.62</a> इति अभ्यासककारस्य चकारे कृते प्रकृतसूत्रेण तस्य चर्त्वे चकारः एव विधीयते ।</p>
</li>
<li>
<p>चल् → चचाल । चकारस्य स्थाने चर्त्वे चकारः एव विधीयते ।</p>
</li>
<li>
<p>टीक् → टिटीक । टकारस्य स्थाने चर्त्वे टकारः एव विधीयते ।</p>
</li>
<li>
<p>तॄ → ततार । तकारस्य स्थाने चर्त्वे तकारः एव विधीयते ।</p>
</li>
<li>
<p>पठ् → पपाठ । पकारस्य स्थाने चर्त्वे पकारः एव विधीयते ।</p>
</li>
</ol>
<p></list></p>
<p><hl>2. वर्गद्वितीयानां स्थाने चर्त्वे कृते वर्गप्रथमः वर्णः आदेशरूपेण विधीयते —</hl> </p>
<p><list></p>
<ol>
<li>
<p>खाद् → चखाद । अत्र <b>कुहोश्चुः</b> <a href="7.4.62.html">7.4.62</a> इति अभ्यासखकारस्य छकारे कृते प्रकृतसूत्रेण तस्य चर्त्वे चकारः भवति ।</p>
</li>
<li>
<p>छिद् → चिच्छेद । छकारस्य स्थाने चर्त्वे चकारः विधीयते । 'च्छ्' इत्यत्र विद्यमानः चकारः तु  तुगागमे, श्चुत्वे च कृते सिद्ध्यति ।</p>
</li>
<li>
<p>धातुपाठे ठकारादिधातवः न विद्यन्ते अतः अत्र लिट्-लकारस्य उदाहरणं न सम्भवति । परन्तु <qt>ठकारम् आचष्टे</qt> इत्यस्मिन् अर्थे &lt;!तत्करोति तदाचष्टे!&gt; उत &lt;! प्रातिपदिकाद्धात्वर्थे बहुलमिष्ठवच्च!&gt; इति वार्त्तिकेन <qt>ठकार</qt>-शब्दात् <qt>णिच्</qt>-प्रत्यये कृते, प्रक्रियायाम् इष्ठन्-प्रत्ययस्य प्रक्रियाम् अनुसृत्य <b>टेः</b> <a href="6.4.155.html">6.4.155</a> इति टिलोपे कृते <qt>ठकारि</qt> इति यः आतिदेशिकधातुः सिद्ध्यति, तस्य सन्नन्तस्य प्रथमैकवचने द्वित्वे कृते प्रकृतसूत्रेण ठकारस्य चर्त्वे टकारादेशः सम्भवति, येन <qt>टिठकारिषति</qt> इति प्रथमपुरुषैकवचनस्य रूपं लभ्यते ।</p>
</li>
<li>
<p>थूर्व्→ तुथूर्विथ । थकारस्य स्थाने चर्त्वे तकारः विधीयते ।</p>
</li>
<li>
<p>फल् → पफाल । फकारस्य स्थाने चर्त्वे पकारः विधीयते ।</p>
</li>
</ol>
<p></list></p>
<p><hl>3. वर्गतृतीयानां स्थाने जश्त्वे कृते  सः एव वर्णः आदेशरूपेण विधीयते —</hl> </p>
<p><list></p>
<ol>
<li>
<p>गम् → जगाम । अत्र <b>कुहोश्चुः</b> <a href="7.4.62.html">7.4.62</a> इति अभ्यासगकारस्य जकारे कृते प्रकृतसूत्रेण तस्य जश्त्वे जकारः एव विधीयते ।</p>
</li>
<li>
<p>जप् → जजाप । जकारस्य स्थाने जश्त्वे जकारः एव विधीयते ।</p>
</li>
<li>
<p>डी → डिड्ये । डकारस्य स्थाने जश्त्वे टकारः एव विधीयते ।</p>
</li>
<li>
<p>दिव् → दिदेव । दकारस्य स्थाने जश्त्वे दकारः एव विधीयते ।</p>
</li>
<li>
<p>बाध् → बबाध । बकारस्य स्थाने जश्त्वे बकारः एव विधीयते ।</p>
</li>
</ol>
<p></list></p>
<p><hl>4. वर्गचतुर्थानां स्थाने जश्त्वे कृते वर्गतृतीयः वर्णः आदेशरूपेण विधीयते —</hl> </p>
<p><list></p>
<ol>
<li>
<p>घघ् → जघाघ । अत्र <b>कुहोश्चुः</b> <a href="7.4.62.html">7.4.62</a> इति अभ्यासघकारस्य झकारे कृते प्रकृतसूत्रेण तस्य जश्त्वे जकारः भवति ।</p>
</li>
<li>
<p>झर्झ् → जझर्झ । झकारस्य स्थाने जश्त्वे जकारः विधीयते । </p>
</li>
<li>
<p>ढौक् → डुढौके । ढकारस्य स्थाने जश्त्वे डकारः विधीयते ।  </p>
</li>
<li>
<p>धाव्→ दधाव । धकारस्य स्थाने जश्त्वे दकारः विधीयते ।</p>
</li>
<li>
<p>भूष् → बुभूष । भकारस्य स्थाने जश्त्वे बकारः विधीयते ।</p>
</li>
</ol>
<p></list></p>
<p><hl>4. शकार-षकार-सकाराणां चर्त्वे कृते सः एवः वर्णः आदेशरूपेण विधीयते —</hl> </p>
<p><list></p>
<ol>
<li>
<p>शास् → शशास । शकारस्य स्थाने चर्त्वे शकारः एव विधीयते ।</p>
</li>
<li>
<p>ष्वष्क् → षष्वस्के । षकारस्य स्थाने चर्त्वे षकारः एव विधीयते ।</p>
</li>
<li>
<p>स्मृ → सस्मार । सकारस्य स्थाने चर्त्वे सकारः एव विधीयते ।</p>
</li>
</ol>
<p></list></p>
<p><hl>5. अभ्यासहकारस्य विषये इदं सूत्रं नैव प्रवर्तते</hl>, यतः अभ्यासहकारस्य <b>कुहोश्चुः</b> <a href="7.4.62.html">7.4.62</a> इत्यनेन चुत्वे अन्तरतमः झकारादेशः भवति, यस्य च अग्रे प्रकृतसूत्रेण जश्त्वे कृते जकारादेशः विधीयते — हस् → जहास । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p><b>अभ्यासे चर्च्च</b> - भ भूव् अ इति स्थिते  —  अभ्यासे चर्च ।झलां जश् झशी॑त्यस्माज्झलामित्यनुवर्तते । चकारेण जश् समुच्चीयते । तदाह — अभ्यासे झलामित्यादिन । झलश्चतुर्विंशतिः । तत्र शषसाः — शरः । तेषामभ्यासे लोपो वक्ष्यते —  'शर्पूर्वाः खय' इति । हकारस्य त्वभ्यासे 'कुहोश्चु' रिति चुत्वं वक्ष्यते । एवं च झल्षु झयो विंशतिरिहाऽभ्यासगताः स्थानिनो लभ्यन्ते । तेषां मध्ये कस्य चरः, कस्य जश इत्याशङ्कायामाह —  झशां जश इति । वर्गाणां तृतीयचतुर्था झशः । तेषां जशः जबगडदा इत्यर्थः । यद्यद्वर्ग्याः स्थानिनस्तत्तद्वग्र्या आदेशा इत्यपि बोध्यम् । खयां चर इति । वर्गाणां प्रथमद्वितीयाः खयः, तेषां चरः चटकतपा इत्यर्थः । अत्रापि यद्यद्वर्ग्याः स्थानिनस्तत्तद्वग्र्या आदेशा इत्यपि बोध्यम् । तत्रापीति । तेष्वपि वर्ग्येषु प्रकृत्या = स्वभावेन जशामेव सतां प्कृत्या स्वभावेन जश एव सन्तस्तत्तद्वग्र्या आदेशाः स्युः । एवं प्रकृत्या स्वभावेन चरामेव सतां प्रकृत्या स्वभावेन चर एव सन्तस्तत्तद्वग्र्या आदेशाः स्युरित्यर्थः । पर्जन्यवल्लक्षणप्रवृत्तेरिति भावः । कुत इयं व्यवस्थेत्यत आह —  आन्तरतम्यात् । झशां जशां च घोषसंवारनादप्रयत्नसाम्यम् । खयां चरां च आआसाऽघोषविवारप्रयत्नसाम्यम् । तत्तद्वग्र्याणां तत्तद्वग्र्या आदेशा इत्यत्र तु स्थानसाम्यं नियामकं बोध्यम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>चिखनिषतीति । खनेः सन्, द्विर्वचनम्,'कुहोश्चः'  इति चुत्वम् - च्छकारः, तस्य चर्त्वम् - चकारः । टिठकारयिषतीति । ठकारमाचष्ट इति णिच्, टिलोपः, सन्, ठकारस्य टकारः । तिष्ठासतीति ।'शूर्पूर्वाः खयः'  इति थकारस्य शेषः, तस्य चर्त्वं तकारः । प्रकृतिश्चां प्रकृतिचर इति । जश्त्वबाधनार्थं पर्जन्यवल्लक्षणप्रवृत्या प्रकृतिरूपाश्चरः स्थानिनाऽभिन्नरूपा भवन्तीत्यर्थः । एतच्चान्तरतमपरिभाषया लभ्यते । प्रकृतिजशां प्रकृतिजश इति । व्याख्यातम् । डिड।ल् इति । डीङे लिटि द्विर्वचने ठेरनेकाचःऽ इति यण् ॥</p></div>