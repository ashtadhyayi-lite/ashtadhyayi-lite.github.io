<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.53.html"><button class="muted-button">Prev 8.4.53</button></a>
        <a href="8.4.55.html"><button class="muted-button">Next 8.4.55</button></a>
        </nav><h2 class="dev">अभ्यासे चर्च</h2><p class="sname"><font color=blue>8-4-54 अभ्यासे चर् च</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <font color="Red">झलां</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे झलाम्  जश् चर्च </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे विद्यमानस्य झल्-वर्णस्य यथायोग्यम्  जश् वर्णादेशः चर्-वर्णादेशः वा भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>A झल् letter present in an  अभ्यास is converted either to a  जश् letter or a चर् letter as appropriate.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे वर्तमानानां झलां चरादेशो भवति, चकाराज् जश्च। चिखनिषति। चिच्छित्सति। टिठकारयिषति। तिष्ठासति। पिफकारयिषति। बुभूषति। जिघत्सति। ढुढौकिषते। प्रकृतिचरां प्रकृतिचरो भवन्ति। चिचीषति। टिटीकिषते। तितनिषति। प्रकृतिजशां प्रकृतिजशो भवन्ति। जिजनिषते। बुबुधे। ददौ। डिड्ये।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे झलां चरः स्युर्जशश्च । झशां जशः खयां चरः । तत्रापि प्रकृतिजशां प्रकृतिजशः प्रकृतिचरां प्रकृतिचर इति विवेक आन्तरतम्यात् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>अभ्यासे झलां चरः स्युर्जशश्च। झशां जशः खयां चर इति विवेकः। बभूव। बभुवतुः। बभूवुः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>द्वित्वप्रकरणे द्वित्वे कृते द्वयोः  यः प्रथमः तस्य <b>पूर्वोभ्यासः</b> <a href="6.1.4.html">6.1.4</a> इत्यनेन  'अभ्यास' संज्ञा भवति । अस्मिन् अभ्यासे विद्यमान यः झल्-वर्णः तस्य 'यथायोग्यम्' जश् उत चर्-वर्णादेशः भवति । </p>
<p>यथायोग्यम् इत्युक्ते किम्? संवार-नाद-घोष-वर्णानाम् तादृशः एव संवार-नाद-घोष-आदेशः भवति (इत्युक्ते, जश्-वर्णस्य आदेशः भवति), तथा विवार-श्वास-अघोष-वर्णानाम् तादृशः एव विवार-श्वास-अघोष-आदेशः भवति । अतः अत्र सामान्यनियमः वक्तुं शक्यते -</p>
<ol>
<li>
<p>वर्गप्रथमस्य वर्गद्वितीयस्य च वर्गप्रथमादेशः भवति । यथा - पठ् → पपाठ । खाद् → चखाद ।</p>
</li>
<li>
<p>वर्गतृतीयस्य वर्गचतुर्थस्य च वर्गतृतीयादेशः भवति । यथा - जप् → जजाप । धाव् → दधाव ।</p>
</li>
<li>
<p>शकारषकारसकाराणाम् तादृशः एव आदेशः भवति यतः एते त्रयः  चर्-प्रत्याहारे समाविश्यन्ते ।  यथा - शस् → शशास् ।</p>
</li>
<li>
<p>हकारस्य विषये अस्य सूत्रस्य प्रसक्तिः नास्ति यतः हकारस्य <b>कुहोश्चुः</b> <a href="7.4.62.html">7.4.62</a> इत्यनेन झकारादेशः भवति । </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p><b>अभ्यासे चर्च्च</b> - भ भूव् अ इति स्थिते  —  अभ्यासे चर्च ।झलां जश् झशी॑त्यस्माज्झलामित्यनुवर्तते । चकारेण जश् समुच्चीयते । तदाह — अभ्यासे झलामित्यादिन । झलश्चतुर्विंशतिः । तत्र शषसाः — शरः । तेषामभ्यासे लोपो वक्ष्यते —  'शर्पूर्वाः खय' इति । हकारस्य त्वभ्यासे 'कुहोश्चु' रिति चुत्वं वक्ष्यते । एवं च झल्षु झयो विंशतिरिहाऽभ्यासगताः स्थानिनो लभ्यन्ते । तेषां मध्ये कस्य चरः, कस्य जश इत्याशङ्कायामाह —  झशां जश इति । वर्गाणां तृतीयचतुर्था झशः । तेषां जशः जबगडदा इत्यर्थः । यद्यद्वर्ग्याः स्थानिनस्तत्तद्वग्र्या आदेशा इत्यपि बोध्यम् । खयां चर इति । वर्गाणां प्रथमद्वितीयाः खयः, तेषां चरः चटकतपा इत्यर्थः । अत्रापि यद्यद्वर्ग्याः स्थानिनस्तत्तद्वग्र्या आदेशा इत्यपि बोध्यम् । तत्रापीति । तेष्वपि वर्ग्येषु प्रकृत्या = स्वभावेन जशामेव सतां प्कृत्या स्वभावेन जश एव सन्तस्तत्तद्वग्र्या आदेशाः स्युः । एवं प्रकृत्या स्वभावेन चरामेव सतां प्रकृत्या स्वभावेन चर एव सन्तस्तत्तद्वग्र्या आदेशाः स्युरित्यर्थः । पर्जन्यवल्लक्षणप्रवृत्तेरिति भावः । कुत इयं व्यवस्थेत्यत आह —  आन्तरतम्यात् । झशां जशां च घोषसंवारनादप्रयत्नसाम्यम् । खयां चरां च आआसाऽघोषविवारप्रयत्नसाम्यम् । तत्तद्वग्र्याणां तत्तद्वग्र्या आदेशा इत्यत्र तु स्थानसाम्यं नियामकं बोध्यम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.4.54
sutra: अभ्यासे चर्च</p>
<hr />
<p>चिखनिषतीति । खनेः सन्, द्विर्वचनम्,'कुहोश्चः'  इति चुत्वम् - च्छकारः, तस्य चर्त्वम् - चकारः । टिठकारयिषतीति । ठकारमाचष्ट इति णिच्, टिलोपः, सन्, ठकारस्य टकारः । तिष्ठासतीति ।'शूर्पूर्वाः खयः'  इति थकारस्य शेषः, तस्य चर्त्वं तकारः । प्रकृतिश्चां प्रकृतिचर इति । जश्त्वबाधनार्थं पर्जन्यवल्लक्षणप्रवृत्या प्रकृतिरूपाश्चरः स्थानिनाऽभिन्नरूपा भवन्तीत्यर्थः । एतच्चान्तरतमपरिभाषया लभ्यते । प्रकृतिजशां प्रकृतिजश इति । व्याख्यातम् । डिड।ल् इति । डीङे लिटि द्विर्वचने ठेरनेकाचःऽ इति यण् ॥</p></div>