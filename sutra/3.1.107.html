<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.106.html"><button class="muted-button">Prev 3.1.106</button></a>
        <a href="3.1.108.html"><button class="muted-button">Next 3.1.108</button></a>
        </nav><h2>Kashika</h2>
<hr />
<p>index: 3.1.107
sutra: भुवो भावे</p>
<hr />
<p>सुप्यनुपसर्गे इत्यनुवर्तते। भवतेर्धातोः सुबन्ते उपपदेऽनुपसर्गे भावे क्यप् प्रत्ययो भवति। यत् तु न अनुवर्तते। ब्रह्मभूयं गतः ब्रहंत्वं गतः। देवभूयं, देवत्वं गतः। भावग्रहणमुत्तरार्थम्। सुपि इत्येव, भव्यम्। अनुपसर्गे इत्येव, प्रभव्यम्।</p>
<h2>Siddhanta Kaumudi</h2>
<hr />
<p>index: 3.1.107
sutra: भुवो भावे</p>
<hr />
<p>क्यप्स्यात् । ब्रह्मणो भावो ब्रह्मभूयम् । सुप्युपपदे इत्येव । भव्यम् । अनुपसर्ग एव । प्रभव्यम् ॥</p>
<h2>Balamanorama</h2>
<hr />
<p>index: 3.1.107
sutra: भुवो भावे</p>
<hr />
<p><b>भुवो भावे</b> - भुवो भावे । ब्राहृभूयमिति । कित्त्वान्न गुणः । क्लीबत्वं लोकात् । भव्यमिति । भाव इत्यर्थः । अत् सुबुपपदत्वाऽभावाद्यदेव, गुणः,वान्तो यी॑त्यवादेशः । प्रभव्यमिति । प्रभाव इत्यर्थः ।</p>
<h2>Padamanjari</h2>
<hr />
<p>index: 3.1.107
sutra: भुवो भावे</p>
<hr />
<p>भुवो भावे॥ यतु नानुवर्तत इति पूर्वसूत्रे चानुकृष्टत्वात्। ननु'तयोरेव कृत्यक्तखलर्थाः'  इति भावकर्मणोः कृत्या विधीयन्ते, ठनुपसर्गेऽ इति चानुवर्तते, अनुपसर्गश्च भवतिरकर्मक एव, अतः सामर्थ्याद्भाव एव भविष्यति? ननु च प्राप्त्यर्थः सकर्मक एव? सत्यम्; व्यक्तिनिर्द्देशात्, प्राथम्याच्च सतार्थस्यैव ग्रहणम्। न चच कालादिकर्मणि प्रसङ्गः अनभिधानात्, तत्किमर्थ भावग्रहणम्? इत्यत्राह - भावग्रहणमुतरार्थमिति।'हनस्त च'  इति सकर्मकादपि हनो भावे यथा स्याद् - ब्राह्महत्या वर्तत इति, कर्मणि मा भूत् - त्वया घात्यो वृषल इति॥</p></div>