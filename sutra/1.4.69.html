<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.68.html"><button class="muted-button">Prev 1.4.68</button></a>
        <a href="1.4.70.html"><button class="muted-button">Next 1.4.70</button></a>
        </nav><h2>Kashika</h2>
<hr />
<p>index: 1.4.69
sutra: अच्छ गत्यर्थवदेषु</p>
<hr />
<p>अच्छशब्दः अव्ययमभिशब्दस्य अर्थे वर्तते। स गत्यर्थेषु धातुषु वदतौ च गतिसंज्ञो भवति। अच्छगत्य। अच्छगतम्। यदच्छगच्छति। वदतौ अच्छोद्य। अच्छोदितम्। यदच्छवचति। अव्ययम् इत्येव, उदकमच्छं गच्छति।</p>
<h2>Siddhanta Kaumudi</h2>
<hr />
<p>index: 1.4.69
sutra: अच्छ गत्यर्थवदेषु</p>
<hr />
<p>अव्ययमित्येव । अच्छगत्य । अच्छोद्य । अभिमुखं गत्वा उक्त्वा चेत्यर्थः । अव्ययं किम् । जलमच्छं गच्छति ॥ </p>
<h2>Balamanorama</h2>
<hr />
<p>index: 1.4.69
sutra: अच्छ गत्यर्थवदेषु</p>
<hr />
<p><b>अच्छ गत्यर्थवदेषु</b> - अच्छगत्येति । गतिसमासे क्त्वो ल्यप् । अच्छोद्येति । वदधातोः क्त्वा । गतिसमासे क्त्वो ल्यप् । अच्छेत्यव्ययमाभिमुख्ये । तद्यथा — बर्हिरच्छैतीति । तदाह — अभिमुखमिति । जलमच्छं गच्छतीति । अत्राऽच्छशब्दस्य नाव्ययत्वं, न गतिसंज्ञा, नापिप्राग्रीश्वरान्निपाताः॑ इत्यधिकृतनिपातसंज्ञा । निपातत्वे सति हि अव्ययत्वाद्विभक्तिलुक् । स्यादिति भावः । </p>
<h2>Padamanjari</h2>
<hr />
<p>index: 1.4.69
sutra: अच्छ गत्यर्थवदेषु</p>
<hr />
<p>अच्छेत्यनुकरणत्वेऽविभक्तिको निर्देशः,'सुपां सुलुक्'  इति विभक्तेर्लु प्तत्वात्। अभिशब्दस्यार्थ इति। आभिमुख्ये। अच्छाएद्योति। यजादित्वात् संप्रसारणम्, उदकमच्छ्ंअ गच्छति, अकलुषमित्यर्थः॥</p></div>