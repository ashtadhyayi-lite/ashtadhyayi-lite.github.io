<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.2.44.html">
            <button class="muted-button">Prev 3.2.44</button>
        </a>
        <a href="3.2.46.html">
            <button class="muted-button">Next 3.2.46</button>
        </a>
        </nav><h2>Kashika</h2>
<hr />
<p>index: 3.2.45
sutra: आशिते भुवः करणभावयोः</p>
<hr />
<p>अत्र सुपि इत्युपतिष्ठते। आशितशब्दे सुबन्ते उपपदे भवतेर्धातोः करणे भावे चार्थे खच् प्रत्ययो भवति। आशितो भवति अनेन आशितम्भव ओदनः। भावे आशितस्य भवनमाशितम्भवं वर्तते।</p>
<h2>Siddhanta Kaumudi</h2>
<hr />
<p>index: 3.2.45
sutra: आशिते भुवः करणभावयोः</p>
<hr />
<p>आशितशब्दे उपपदे भवतेः खच् । आशितो भवत्यनेनाशितंभवः ओदनः । आशितस्य भवनं आशितम्भवः ॥</p>
<h2>Balamanorama</h2>
<hr />
<p>index: 3.2.45
sutra: आशिते भुवः करणभावयोः</p>
<hr />
<p><em>आशिते भुवः करणभावयोः</em> - #आशिते । करणे उदाहरति —  आशितो भवत्यनेनेति । भावे उदाहरति —  आशितस्य भवनमिति । </p>
<h2>Padamanjari</h2>
<hr />
<p>index: 3.2.45
sutra: आशिते भुवः करणभावयोः</p>
<hr />
<p>आशिते भुवः करणभावयोः॥ अत्र सुपीत्युपतिष्ठते इति। न तु कर्मणीति, भवतेरकर्मकत्वात्। सोपसर्गात्प्राप्त्यर्थाच्च खचा न भवितव्यम्, अनभिधानादिति भावः। आशितशब्दोऽयम् ठश भोजनेऽ इत्यस्मादाङ्पूर्वादविवक्षिते कर्मणि क्तप्रत्ययान्तो गृह्यते - आशितः कर्तेति, यस्याद्यौदातत्वं विधास्यते। यस्तु'ध्रौव्यगतिप्रत्यवसानार्थेभ्यः'  इति भावकर्माधिकरणेषु क्तः, न तदन्तो गृह्यते, अनभिधानादित्याहुः। अन्ये त्वशेर्ण्यान्तात्प्रयोज्ये कर्मणि क्तप्रत्यये कृते य आशितशब्दः स गृह्यते। एवमाशितः कर्तेति यस्याद्यौदातत्वं तत्रापि प्रयोज्य एव भूतपूर्वगत्या कर्तोच्यते,'गतिबुद्धिप्रत्यवसानार्थ' इति अणौ कर्तुर्णौ कर्मसंज्ञाविधानात्। तथा च कृषन्नित्फाल आशितं कृष्णोतीति आद्यौदातस्यावग्रहो न द्दश्यते। कर्तृग्रहणं तु तत्र भावनिवृत्यर्थमिति। आशितम्भव ओदन इति। यावतौदनेनातिथ्यादिराशितो भवति स एवमुच्यते॥</p></div>