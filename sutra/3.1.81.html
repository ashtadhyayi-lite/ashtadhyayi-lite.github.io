<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.80.html"><button class="muted-button">Prev 3.1.80</button></a>
        <a href="3.1.82.html"><button class="muted-button">Next 3.1.82</button></a>
        </nav><h2>Sandhi Samaasa Split</h2>
<hr />
<p>index: 3.1.81
sutra: क्र्यादिभ्यः श्ना</p>
<hr />
<p>कर्त्तरि सार्वधातुके क्र्यादिभ्यः धातोः परः श्ना-प्रत्ययः</p>
<h2>Neelesh Sanskrit Brief</h2>
<hr />
<p>index: 3.1.81
sutra: क्र्यादिभ्यः श्ना</p>
<hr />
<p>सार्वधातुके कर्तरि प्रत्यये परे क्र्यादिगणस्य धातोः परः श्ना-प्रत्ययः विधीयते ।</p>
<h2>Neelesh English Brief</h2>
<hr />
<p>index: 3.1.81
sutra: क्र्यादिभ्यः श्ना</p>
<hr />
<p>A verb belonging to the क्र्यादिगण gets the विकरणप्रत्यय 'श्ना' in presence of a सार्वधातुक प्रत्यय in कर्तरि प्रयोग.</p>
<h2>Neelesh Sanskrit Detailed</h2>
<hr />
<p>index: 3.1.81
sutra: क्र्यादिभ्यः श्ना</p>
<hr />
<p>किम् नाम सार्वधातुकप्रत्ययः? <b>तिङ्शित्सार्वधातुकम्</b> <a href="3.4.113.html">3.4.113</a> इत्यनेन तिङ्-प्रत्ययाः तथा शित्-प्रत्ययाः सार्वधातुकसंज्ञां प्राप्नुवन्ति ।</p>
<p>किम् नाम कर्तरिप्रयोगः? <b>लः कर्मणि च भावे च अकर्मकेभ्यः</b> <a href="3.4.69.html">3.4.69</a> अनेन सूत्रेण लकारः कर्तारम्, कर्म, तथा भावं निदर्शयितुम् शक्नोति । यत्र लकारः कर्तारम् निदर्शयति, सः कर्तरिप्रयोगः । </p>
<p>कर्तरि प्रयोगे सार्वधातुके प्रत्यये परे क्र्यादिगणस्य धातोः परः 'श्ना' इति गणविकरणम् प्रत्ययरूपेण आगच्छति । अस्मिन् विकरणे शकारस्य <b>लशक्वतद्धिते</b> <a href="1.3.8.html">1.3.8</a> इत्यनेन इत्संज्ञा भवति, ततः <b>तस्य लोपः</b> <a href="1.3.9.html">1.3.9</a> इत्यनेन तस्य लोपः भवति । अतः केवलम् 'ना' इति अवशिष्यते । यथा -</p>
<p>1) डुक्रीञ् (द्रव्यविनिमये) इति क्र्यादिगणस्य प्रथमः धातुः । अस्य लट्लकारस्य प्रथमपुरुषैकवचनस्य रूपम् एतादृशम् सिदध्यति - </p>
<p>क्री  + लट् [<b>वर्तमाने लट्</b> <a href="3.2.123.html">3.2.123</a> इति लट्-लकारः]</p>
<p>→ क्री  + तिप् [<b>तिप्तस्झि..</b> <a href="3.4.78.html">3.4.78</a> इत्यनेन प्रथमपुरुषैकवचनस्य विवक्षायाम् 'तिप्' प्रत्ययः]</p>
<p>→ क्री  + श्ना + ति [सार्वधातुके प्रत्यये परे <b>क्र्यादिभ्यः श्ना</b> <a href="3.1.73.html">3.1.73</a> इति विकरणप्रत्ययः 'श्ना' ]</p>
<p>→ क्रीणाति [<b>अट्कुप्वाङ्नुम्व्ययायेऽपि</b> <a href="8.4.2.html">8.4.2</a> इत्यनेन णत्वम् ।]</p>
<p>2) ज्ञा (अवबोधने) इति क्र्यादिगणस्य धातुः । तस्य 'शतृ' इति सार्वधातुके प्रत्यये परे - </p>
<p>ज्ञा  + शतृ [<b>लटः शतृशानचौ अप्रथमासमानाधिकरणे</b> <a href="3.2.124.html">3.2.124</a> इत्यनेन शतृ-प्रत्ययः]</p>
<p>→ ज्ञा  + श्ना + शतृ [सार्वधातुके प्रत्यये परे <b>क्र्यादिभ्यः श्ना</b> <a href="3.1.73.html">3.1.73</a> इति विकरणप्रत्ययः 'श्ना']</p>
<p>→  ज्ञा + ना + अत् [इत्संज्ञालोपः]</p>
<p>→ जा + ना + अत् [<b>ज्ञाजनोर्जा</b> <a href="7.3.79.html">7.3.79</a> इति अङ्गस्य जा-आदेशः]</p>
<p>→ जा+ न् + अत् [<b>श्नाभ्यस्तयोरातः</b> <a href="6.4.112.html">6.4.112</a> इति श्ना-इत्यस्य आकारस्य लोपः]</p>
<p>→ जानत्</p>
<p>'श्ना' गणविकरणस्य भिन्नेषु प्रत्ययेषु परेषु किञ्चित् परिवर्तनमपि भवति । यथा -</p>
<ol>
<li>
<p>अजादि-अपित् प्रत्यये परे <b>श्नाभ्यस्तयोरातः</b> <a href="6.4.112.html">6.4.112</a> इत्यनेन 'श्ना' इत्यस्य आकारस्य लोपः भवति । यथा - क्री + श्ना + अन्ति → क्री न् अन्ति → क्रीणन्ति ।          </p>
</li>
<li>
<p>हलादि-अपित्-प्रत्यये परे <b>ई हल्यघोः</b> <a href="6.4.113.html">6.4.113</a> इत्यनेन 'श्ना' इत्यस्य आकारस्य ईकारादेशः भवति । यथा - क्री + श्ना + तः → क्री +  नी + तः → क्रीणीतः ।                      </p>
</li>
</ol>
<p>ज्ञातव्यम् - <b>कर्तरि शप्</b> <a href="3.1.68.html">3.1.68</a> इत्यनेन सार्वधातुके कर्तरि प्रत्यये परे धातोः परः औत्सर्गिकरूपेण शप्-प्रत्ययः विधीयते । क्र्यादिगणस्य धातुभ्यः तस्य अपवादरूपेण श्ना-प्रत्ययः भवति ।</p>
<h2>Kashika</h2>
<hr />
<p>index: 3.1.81
sutra: क्र्यादिभ्यः श्ना</p>
<hr />
<p>डुक्रीञ् द्रव्यविनिमये इत्येवमादिभ्यः धातुभ्यः श्ना प्रत्ययो भवति। शपोऽपवादः। शकारः सार्वधातुकसंज्ञार्थः। क्रीणाति। प्रीणाति।</p>
<h2>Siddhanta Kaumudi</h2>
<hr />
<p>index: 3.1.81
sutra: क्र्यादिभ्यः श्ना</p>
<hr />
<p>॥ अथ तिङन्तक्र्यादिप्रकरणम् ॥    ।{$ {!1473 डुक्रीञ्!} द्रव्यविनिमये$} ।</p>
<p>क्रीणाति । ई हल्यघः &lt;{SK2497}&gt; क्रीणीतः । ईत्वात्पूर्वं झेरन्तादेशः । परत्वान्नित्यत्वादन्तरङ्गत्वाच्च । एवं झस्याद्भावः । ततः श्नाभ्यस्तयोः - &lt;{SK2483}&gt; इत्याल्लोपः । क्रीणन्ति । क्रीणीते । क्रीणाते । क्रीणाते । चिक्राय । चिक्रियतुः । चिक्रियिथ । चिक्रेथ । चिक्रियिव । चिक्रियिषे । क्रेता । क्रेष्यति । क्रीतात् । क्रेषीष्ट । अक्रैषीत् । अक्रेष्ट ।{$ {!1474 प्रीञ्!} तर्पणे कान्तौ च$} । कान्तिः कामना । प्रीणाति । प्रीणीते ।{$ {!1475 श्रीञ्!} पाके$} ।{$ {!1476 मीञ्!} हिंसायाम्$} । हिनुमीना &lt;{SK2530}&gt; प्रमीणाति । प्रमीणीतः । मीनातिमिनोति &lt;{SK2508}&gt; इत्येज्विषये आत्वम् । ममौ । मिम्यतुः । ममिथ । ममाथ । मिम्ये । माता । मास्यति । मीयात् । मासीष्ट । अमासीत् । अमासिष्टाम् । अमास्त ।{$ {!1477 षिञ्!} बन्धने$} । सिनाति । सिनीते । सिषाय । सिष्ये । सेता ।{$ {!1478 स्कुञ्!} आप्रवणे$} । </p>
<h2>Laghu Siddhanta Kaumudi</h2>
<hr />
<p>index: 3.1.81
sutra: क्र्यादिभ्यः श्ना</p>
<hr />
<p>॥ {$ {! 1 डुक्रीञ् !} द्रव्यविनिमये $} ॥ शपोऽपवादः। क्रीणाति। ई हल्यघोः। क्रीणीतः। श्नाभ्यस्तयोरातः। क्रीणन्ति। क्रीणासि। क्रीणीथः। क्रीणीथ। क्रीणामि। क्रीणीवः। क्रीणीमः। क्रीणीते। क्रीणाते। क्रीणते। क्रीणीषे। क्रीणाथे। क्रीणीध्वे। क्रीणे। क्रीणीवहे। क्रीणीमहे। चिक्राय। चिक्रियतुः। चिक्रियुः। चिक्रयिथ, चिक्रेथ। चिक्रिय। चिक्रिये। क्रेता। क्रेष्यति, क्रेष्यते। क्रीणातु, क्रीणीतात्। क्रीणीताम्। अक्रीणात्, अक्रीणीत। क्रीणीयात्, क्रीणीत। क्रीयात्, क्रेषीष्ट। अक्रैषीत्, अक्रेष्यत॥॥ {$ {! 2 प्रीञ् !}  तर्पणे कान्तौ च $} ॥ प्रीणाति, प्रीणीते॥ {$ {! 3 श्रीञ् !} पाके $} ॥ श्रीणाति, श्रीणीते॥ {$ {! 4 मीञ्  !} हिंसायाम् $} ॥</p>
<h2>Balamanorama</h2>
<hr />
<p>index: 3.1.81
sutra: क्र्यादिभ्यः श्ना</p>
<hr />
<p><b>क्र्यादिभ्यः श्ना</b> - क्र्यादिभ्यः श्ना.कत्र्रर्थे सार्वधातुके परे क्र्यादिभ्यः श्नाप्रत्ययः स्यात्स्वार्थे इत्यर्थः । शपोऽपवादः । क्रीणातीति । श्नाप्रत्ययस्य अपित्सार्वधातुकत्वेन ङित्त्वादीकारस्य न गुण इति भावः । ई हल्यघोरिति । हलादौ क्ङिति सार्वधातुके ईत्त्वमिति भावः । क्री णा झीति स्थितेई हल्यघो॑रिति ईत्वमाशङ्क्य आह  —  ईत्वात्पूर्वमिति । नित्यत्वादिति । अकृते कृते च ईत्वे अन्तादेशस्य प्रवृत्तेरिति भावः । एवं झस्येति । क्री णा झ इति स्थिते 'आत्मनेपदेष्वनतः' इत्यदादेशोऽपि ईत्त्वात्पूर्वमित्यर्थः । तत इति । अन्तादेशाददादेशाच्च पश्चादित्यर्थः । अजादौ क्ङिति सार्वधातुके श्नाप्रत्ययस्य आल्लोपः । भारद्वाजनियमात्थलि वेडिति मत्वाऽऽह  —  चिक्रयिथ चिक्रेथेति । चिक्रियिवेति । क्रादिनियमादिडिति भावः । क्रीणातु । क्रीणीहि । अक्रीणात् । अक्रीणीत । क्रीणीयात् । क्रीणीत ।</p></div>