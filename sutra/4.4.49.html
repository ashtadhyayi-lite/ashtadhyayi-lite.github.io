<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.48.html">
            <button class="muted-button">Prev 4.4.48</button>
        </a>
        <a href="4.4.50.html">
            <button class="muted-button">Next 4.4.50</button>
        </a>
        </nav><h2>Kashika</h2>
<hr />
<p>index: 4.4.49
sutra: ऋतोऽञ्</p>
<hr />
<p>ऋकारान्तात् प्रातिपदिकातञ् प्रत्ययो भवति तस्य धर्म्यम् इत्येतस्मिन् विषये। ठकोऽपवादः। पोतुर्ध्र्म्यं पौत्रम्। औद्गात्रम्। नरच् च एति वक्तव्यम्। नरस्य धर्म्या नारी। विशसितुरिड्लोपश्च। विशसितुः धर्म्यम् वैशस्त्रम्। विभाजयितुर्णिलोपश्च। विभाजयितुर्ध्र्म्यम् वैभाजित्रम्।</p>
<h2>Siddhanta Kaumudi</h2>
<hr />
<p>index: 4.4.49
sutra: ऋतोऽञ्</p>
<hr />
<p>यातुर्धर्म्यं यात्रम् ।&lt;!नराच्चेति वक्तव्यम् !&gt; (वार्तिकम्) ॥ नरस्य धर्म्या नारी ।&lt;!विशसितुरिड्लोपश्चाञ्च वक्तव्यः !&gt; (वार्तिकम्) ॥ विशसितुर्धर्म्यं वैशस्त्रम् ।&lt;!विभाजयितुर्णिलोपश्चाञ्च वाच्यः !&gt; (वार्तिकम्) ॥ विभाजयितुर्धर्म्यं वैभाजित्रम् ॥</p>
<h2>Balamanorama</h2>
<hr />
<p>index: 4.4.49
sutra: ऋतोऽञ्</p>
<hr />
<p><em>ऋतोऽञ्</em> - ऋतोऽञ् । ऋदन्तात्षष्ठन्ताद्धम्र्यमित्यर्थे अञित्यर्थः । नारीति । अञन्तत्वान्ङीबिति भावः । इड्लोप इति । इटो लोप इत्यर्थः । वैशस्त्रमिति । विशसितृशब्दादञि इटो लोपे ऋकारस्य यणि आदिवृद्धिः । वैभाजित्रमिति । विभाजयितृशब्दादञि णिलोपः । </p>
<h2>Padamanjari</h2>
<hr />
<p>index: 4.4.49
sutra: ऋतोऽञ्</p>
<hr />
<p>होतुर्धर्म्यं हौत्रमिति । होतृशब्दस्य महिष्यादिषु पाठादपपाठोऽयम्, पोतुर्धम्यमिति तु पाठः । अपर आह - यजमानसाहचर्यादृत्विग्वचनस्य होतृशब्दस्य महिष्यादिषु पाठः, अयं तु क्रियाशब्द उदाहृत इति । नराच्चेति वक्तव्यमिति । नृशब्दात्सूत्रेणैवाञि नारमिति सिद्धे नरशब्दाट्ठको निवृत्यर्थं वचनम्, अनभिधानं तु दुर्ज्ञानम् ॥</p></div>