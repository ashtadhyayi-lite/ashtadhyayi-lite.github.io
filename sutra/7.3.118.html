<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.3.117.html"><button class="muted-button">Prev 7.3.117</button></a>
        <a href="7.3.119.html"><button class="muted-button">Next 7.3.119</button></a>
        </nav><h2>Sandhi Samaasa Split</h2>
<hr />
<p>index: 7.3.118
sutra: औत्</p>
<hr />
<p>इदुद्भ्यामङ्गात् ङेः औत्</p>
<h2>Neelesh Sanskrit Brief</h2>
<hr />
<p>index: 7.3.118
sutra: औत्</p>
<hr />
<p>इकारान्त-उकारान्त-शब्दात् परस्य ङि-प्रत्ययस्य औत्-आदेशः भवति । </p>
<h2>Neelesh English Brief</h2>
<hr />
<p>index: 7.3.118
sutra: औत्</p>
<hr />
<p>The ङि-प्रत्यय gets औ आदेश when it comes after a ह्रस्व-इकारान्त or ह्रस्व-उकारान्त word.</p>
<h2>Neelesh Sanskrit Detailed</h2>
<hr />
<p>index: 7.3.118
sutra: औत्</p>
<hr />
<p>सर्वेभ्यः इकारान्त-उकारान्त-शब्देभ्यः परस्य ङि-प्रत्ययस्य औत्-आदेशः भवति । 'औत्' इत्यत्र तकारः केवलं उच्चारणार्थः अस्ति , अतः आदेशरूपेण केवलं 'औ' वर्णः आगच्छति । </p>
<p>यथा -</p>
<p>सखि + ङि [सप्तम्यैकवचनस्य प्रत्ययः]</p>
<p>→ सखि + औ [<b>औत्</b> <a href="7.3.118.html">7.3.118</a> इत्यनेन ङि-प्रत्ययस्य औ-आदेशः]</p>
<p>→ सख्यौ  + औ [<b>इको यणचि</b> <a href="6.1.77.html">6.1.77</a> इति यणादेशः ।]</p>
<p>ज्ञातव्यम् - </p>
<p>1) यद्यपि अस्मिन् सूत्रे 'इकारान्त/उकारान्तशब्देभ्यः परस्य ङि-प्रत्ययस्य औत्-आदेशः दत्तः अस्ति, तथापि </p>
<p>(अ) घिसंज्ञकात् परस्य ङि-प्रत्ययस्य  <b>अच्च घेः</b> <a href="7.3.119.html">7.3.119</a> इति अग्रिमसूत्रेण आदेशः भवति ।</p>
<p>(आ) नदीसंज्ञकात् इ/उकारान्तात् परस्य ङि-प्रत्ययस्य <b>इदुद्भ्याम्</b> <a href="7.3.117.html">7.3.117</a> इत्यनेन आदेशः भवति ।</p>
<p>अतः वर्तमानसूत्रस्य प्रयोजनम् केवलं तेषां इकारान्त-उकारान्तशब्दानां कृते अस्ति, येषाम् नदीसंज्ञा अपि न भवति, घिसंज्ञा अपि न भवति । यथा - सखि, पति । </p>
<p>2) अस्मिन् सूत्रे उकारग्रहणस्य किमपि प्रयोजनम् नास्ति, यतः सर्वे उकारान्तशब्दाः घिसंज्ञकाः नदीसंज्ञकाः वा सन्ति ।</p>
<h2>Kashika</h2>
<hr />
<p>index: 7.3.118
sutra: औत्</p>
<hr />
<p>इदुद्भ्यामुत्तरस्य ङेः औकारादेशो भवति। यन् न नदिसंज्ञं न अपि घिसंज्ञम् इकारान्तम् , तदिह उदाहरणम्। सख्यौ। पत्यौ।</p>
<h2>Siddhanta Kaumudi</h2>
<hr />
<p>index: 7.3.118
sutra: औत्</p>
<hr />
<p>इदुद्भ्यां परस्य ङेरौत्स्यात् । उकारानुवृत्तिरुत्तरार्था । सख्यौ । शेषं हरिवत् ॥ शोभनः सखा सुसखा । सुसखायौ । सुसखायः । अनङ्णिद्वद्भावयोराङ्गत्वात्तदन्तेऽपि प्रवृत्तिः । समुदायस्य सखिरूपत्वाभावात् असखि &lt;{SK243}&gt;इति निषेधाप्रवृत्तेर्घिसंज्ञा । सुसखिना । सुसखये । ङसिङसोर्गुणे कृते कृतयणादेशत्वाभावात् ख्यत्यात् &lt;{SK255}&gt;इत्युत्त्वं न । सुसखेः । सुसखावित्यादि । एवमतिशयितः सखा अतिसखा । परमः सखा यस्येति विग्रहे । परमसखा । परमसखायावित्यादि । गौणत्वेऽप्यनङ्णित्त्वे प्रवर्तेते । सखीमतिक्रान्तोऽतिसखिः । लिङ्गविशिष्टपरिभाषाया अनित्यत्वान्न टच् । हरिवत् । इहाऽनङ्णित्त्वे न भवतः । गोस्त्रियो &lt;{SK656}&gt;रिति ह्रस्वत्वेन सखिशब्दस्य लाक्षणिकत्वात् । [(परिभाषा - ) लक्षणप्रतिपदोक्तयोः प्रतिपदोक्तस्यैव ग्रहणात्] ॥</p>
<h2>Laghu Siddhanta Kaumudi</h2>
<hr />
<p>index: 7.3.118
sutra: औत्</p>
<hr />
<p>इतः परस्य ङेरौत्। सख्यौ। शेषं हरिवत्॥</p>
<h2>Padamanjari</h2>
<hr />
<p>index: 7.3.118
sutra: औत्</p>
<hr />
<p>यन्न नदीसंज्ञमित्यादि । नदीसंज्ञके पूर्वेणाम् विहितः, घिसंज्ञेऽप्युतरेणात्वसंयुक्तमौत्वं वक्ष्यति, तस्मादाभ्यामन्यदेवोदाहरणम् । तत्र पूर्वत्र'घ्यन्तान्नद्यन्तात्'  इत्युक्तम्, इह त्विकारोकारान्तमित्युक्त्म्, संज्ञाविधौ च पक्षद्वयं दर्शितम् - वर्णमात्रस्य संज्ञा, तदन्तस्य वेति; तेन नास्ति विरोधः ॥</p></div>