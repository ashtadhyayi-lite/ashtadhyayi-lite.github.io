<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.46.html"><button class="muted-button">Prev 6.1.46</button></a>
        <a href="6.1.48.html"><button class="muted-button">Next 6.1.48</button></a>
        </nav><h2>Kashika</h2>
<hr />
<p>index: 6.1.47
sutra: स्फुरतिस्फुलत्योर्घञि</p>
<hr />
<p>अदेचः इति वर्तते। स्फुर स्फुल चलने इत्येतयोर्धात्वोः एचः स्थाने घञि परतः आकारादेशो भवति। विस्फारः। विस्फालः। विष्फारः। विष्फालः <b>स्फुरतिस्फुलत्योर्निर्निविभ्यः</b> <a href="8.3.76.html">8.3.76</a> इति वा षत्वम्।</p>
<h2>Siddhanta Kaumudi</h2>
<hr />
<p>index: 6.1.47
sutra: स्फुरतिस्फुलत्योर्घञि</p>
<hr />
<p>अनयोरेच आत्वं स्याद्घञि । स्फारः । स्फालः । उपसर्गस्य घञि-&lt;{SK1044}&gt; इति दीर्घः । परीहारः । इकः काशे &lt;{SK1045}&gt; काशे उत्तरपदे इगन्तस्यैव प्रादेर्दीर्घः । नीकाशः । अनूकाशः । इकः किम् । प्रकाशः ।नोदात्तोपदेश &lt;{SK2763}&gt; इति न वृद्धिः । शमः । आचमादेस्तु । आचामः । कामः । वामः । विश्राम इति त्वपाणिनीयम् ॥</p>
<h2>Padamanjari</h2>
<hr />
<p>index: 6.1.47
sutra: स्फुरतिस्फुलत्योर्घञि</p>
<hr />
<p>यद्यपि करोतेः ठीङ् गतौऽ इत्येतस्य यणादेशे ङिति रूपं सम्भवतति, तथापि ठेचःऽ इत्यधिकारात्करोतेस्तावद् ग्रहणं न सम्भवति। तथा ईङेऽपि ग्रहणं न भवति, ह्रस्वान्तेन परेण जयतिना साहचर्यात् ॥</p></div>