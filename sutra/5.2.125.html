<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.2.124.html"><button class="muted-button">Prev 5.2.124</button></a>
        <a href="5.2.126.html"><button class="muted-button">Next 5.2.126</button></a>
        </nav><h2>Sandhi Samaasa Split</h2>
<hr />
<p>index: 5.2.125
sutra: आलजाटचौ बहुभाषिणि</p>
<hr />
<p>'तत् अस्य, अस्मिन् अस्तीति' (इति) वाचः बहुभाषिणि आलच्-आटचौ</p>
<h2>Neelesh Sanskrit Brief</h2>
<hr />
<p>index: 5.2.125
sutra: आलजाटचौ बहुभाषिणि</p>
<hr />
<p>'अस्य अस्ति' तथा 'अस्मिन् अस्ति' एतयोः अर्थयोः प्रथमासमर्थात् 'वाच्' शब्दात् 'बहुभाषी' एतमर्थम् दर्शयितुम् 'आलच्' तथा 'आटच्' प्रत्ययौ भवतः । </p>
<h2>Neelesh Sanskrit Detailed</h2>
<hr />
<p>index: 5.2.125
sutra: आलजाटचौ बहुभाषिणि</p>
<hr />
<p>'अस्य अस्ति' तथा 'अस्मिन् अस्ति' एतयोः अर्थयोः सर्वेभ्यः प्रातिपदिकेभ्यः <b>तदस्यास्त्यस्मिन्निति मतुँप्</b> <a href="5.2.94.html">5.2.94</a> इत्यनेन औत्सर्गिकरूपेण मतुँप्-प्रत्ययः भवति । अस्य अपवादत्वेन 'वाच्' शब्दात् <b>वाचो ग्मिनिः</b> <a href="5.2.124.html">5.2.124</a> इत्यनेन 'ग्मिनि' प्रत्ययः भवति । परन्तु यत्र 'बहुभाषी' इति अर्थः अपेक्षते, तत्र एतम् 'ग्मिनि'प्रत्ययं बाधित्वा वर्तमानसूत्रेण 'आलच्' तथा 'आटच्' एतौ प्रत्ययौ भवतः । यथा - बह्वी वाक् अस्य अस्ति सः वाचालः वाचाटः वा । वाच् + आलच्  → वाचाल । वाच् + आटच् → वाचाट ।     </p>
<p>अत्र एकम् वार्त्तिकम् ज्ञातव्यम् - &lt;!कुत्सिते इति वक्तव्यम्!&gt; । इत्युक्ते, यः कुत्सितम् बहु भाषते (speaks irrelevant / bad things a lot) तस्यैव निर्देशार्थम् 'वाचाल' तथा 'वाचाट' एतयोः प्रयोगः भवति । यः 'सम्यक् बहु भाषते', तस्य निर्देशार्थम् तु  <b>वाचो ग्मिनिः</b> <a href="5.2.124.html">5.2.124</a> इत्यनेन 'ग्मिनि' प्रत्ययः एव क्रियते । यथा - सम्यक् बहु भाषते सः वाग्ग्मी । </p>
<h2>Kashika</h2>
<hr />
<p>index: 5.2.125
sutra: आलजाटचौ बहुभाषिणि</p>
<hr />
<p>वाच्शब्दात् प्रथमासमर्थादालचाटचित्येतौ प्रत्ययौ भवतो मत्वर्थे बहुभाषिणि अभिधेये। ग्मिनेरपवादः। वाचालः। वाचाटः। कुत्सित इति वक्तव्यम्। यो हि सम्यग् बहु भाषते वाग्मीत्येव स भवति।</p>
<h2>Siddhanta Kaumudi</h2>
<hr />
<p>index: 5.2.125
sutra: आलजाटचौ बहुभाषिणि</p>
<hr />
<p>।&lt;!कुत्सित इति वक्तव्यम् !&gt; (वार्तिकम्) ॥ कुत्सितं बहु भाषते वाचालः । वाचाटः । यस्तु सम्यग्बहु भाषते स वाग्ग्मीत्येव ॥</p>
<h2>Balamanorama</h2>
<hr />
<p>index: 5.2.125
sutra: आलजाटचौ बहुभाषिणि</p>
<hr />
<p><b>आलजाटचौ बहुभाषिणि</b> - आलजाटचौ । वाच्शब्दात् — आलच्, आटच् एतौ मत्वर्थे बहुभाषिणीत्यर्थः । ग्मिनोऽपवादः । यस्तु सम्यगिति । नच अबहु अकुत्सितं च यो वदति तत्रापि वाग्ग्मीति कुतो न भवतीति वाच्यं,यो हि सम्यग्बहु भाषते वाग्गमीत्येव स भवती॑ति भाष्यबलेन पूर्वसूत्रस्य सम्यग्बहुभाषिण्येव प्रवृत्तेरभ्युपगमादिति भावः । </p>
<h2>Padamanjari</h2>
<hr />
<p>index: 5.2.125
sutra: आलजाटचौ बहुभाषिणि</p>
<hr />
<p>यो हि सम्यगग्भाषत इति। बपह्वपीति भावः ॥</p></div>