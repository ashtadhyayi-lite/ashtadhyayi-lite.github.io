<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.119.html">
            <button class="muted-button">Prev 4.2.119</button>
        </a>
        <a href="4.2.121.html">
            <button class="muted-button">Next 4.2.121</button>
        </a>
        </nav><h2>Kashika</h2>
<hr />
<p>index: 4.2.120
sutra: वृद्धात् प्राचाम्</p>
<hr />
<p>ओर्देशे इत्येव। उवर्णान्तात् वृद्धात् प्राग्देशब्वाचिनः। प्रातिपदिकात् ठञ् प्रत्ययो भवति शैषिकः। आढकजम्बुकः। शाकजम्बुकः। नापितवास्तुकः। पूर्वेण एव ठञि सिद्धे नियमार्थं वचनम्, वृद्धादेव प्राचामवृद्धान् न भवतीति। मल्लवास्तु माल्लवास्तवः।</p>
<h2>Siddhanta Kaumudi</h2>
<hr />
<p>index: 4.2.120
sutra: वृद्धात् प्राचाम्</p>
<hr />
<p>प्राद्गेशवाचिनो वृद्धादेवेति नियमार्थं सूत्रम् । आढकजम्बुकः । शाकजम्बुकः । नेह मल्लवास्तु, माल्लवास्तवः ॥</p>
<h2>Balamanorama</h2>
<hr />
<p>index: 4.2.120
sutra: वृद्धात् प्राचाम्</p>
<hr />
<p><em>वृद्धात् प्राचाम्</em> - वृद्धात्प्राचाम् ।ओर्देशे ठ॑ञित्यनुवर्तते । प्राचामिति देशविशेषणं, नतु विकल्पार्थं, व्याख्यानात् । पूर्वेण सिद्धे नियमार्थमिदम् । तदाह — प्राग्देशेत्यादिना । आढकजम्बुक इति । आढकजम्बूर्नाम कश्चिद्ग्रामः । तत्र भव इत्यर्थः । उगन्तात्परत्वाट्ठस्य कः । 'केऽणः' इति ह्रस्वः । एवे शाकजम्बुकः । मल्लवास्त्विति ।कश्चित् प्राच्यो ग्राम॑ इति शेषः । </p>
<h2>Padamanjari</h2>
<hr />
<p>index: 4.2.120
sutra: वृद्धात् प्राचाम्</p>
<hr />
<p>वृद्धादेव प्राचामिति । विपरीतस्तु नियमो न भवति - प्राचामेव वृद्धादिति, अप्राग्देशवाचिनो वृद्धस्योवर्णान्तस्याभावाद् यत्र पूर्वसूत्रस्यातिप्रसङ्गः स्यात् । आढकजम्बुक इति । पूर्ववत्कादेशह्रस्वत्वे ॥</p></div>