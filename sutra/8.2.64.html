<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.63.html"><button class="muted-button">Prev 8.2.63</button></a>
        <a href="8.2.65.html"><button class="muted-button">Next 8.2.65</button></a>
        </nav><h2>Sandhi Samaasa Split</h2>
<hr />
<p>index: 8.2.64
sutra: मो नो धातोः</p>
<hr />
<p>मः धातोः पदस्य नः </p>
<h2>Neelesh Sanskrit Brief</h2>
<hr />
<p>index: 8.2.64
sutra: मो नो धातोः</p>
<hr />
<p>धातोः पदान्ते विद्यमानस्य मकारस्य नकारादेशः भवति । </p>
<h2>Neelesh English Brief</h2>
<hr />
<p>index: 8.2.64
sutra: मो नो धातोः</p>
<hr />
<p>A मकार occurring at end of a धातु which in turn occurs at end of a पद is converted to नकार.</p>
<h2>Neelesh Sanskrit Detailed</h2>
<hr />
<p>index: 8.2.64
sutra: मो नो धातोः</p>
<hr />
<p>अस्य सूत्रस्य अर्थम् ज्ञातुमस्मिन् शब्दे उपस्थितानां शब्दानाम् परस्परसम्बन्धः कथम् कर्तव्यः तत् आदौ पश्यामः - </p>
<p>अ) 'मः धातोः' इत्यत्र <b>येन विधिस्तदन्तस्य</b> इत्यनेन <a href="1.1.72.html">1.1.72</a> इत्यनेन 'मकारान्तधातोः' इति अर्थः जायते ।</p>
<p>आ) 'धातोः पदस्य' इत्यत्र &lt;ऽपदाङ्गाधिकारे तस्य च तदन्तस्य चऽ&gt; इत्यनेन 'धात्वन्तस्य पदस्य' इति अर्थः जायते । </p>
<p>इ) 'पदस्य नः' इत्यत्र <b>अलोऽन्त्यस्य</b> <a href="1.1.52.html">1.1.52</a> इत्यनेन 'पदस्य अन्तिमवर्णस्य नकारादेशः' इति अर्थः जायते ।</p>
<p>अतः अस्य सूत्रस्य सम्पूर्णः अर्थः अयम् - यस्य पदस्य अन्ते धातोः मकारः अस्ति, तस्य मकारस्य नकारादेशः भवति । </p>
<p>यथा, 'प्र+शम्' अस्मात् धातोः क्विप्-प्रत्यये परे <b>अनुनासिकस्य क्विझलोः क्ङिति</b> <a href="6.4.15.html">6.4.15</a> इत्यनेन अङ्गस्य उपधादीर्घे कृते 'प्रशाम्' इति प्रातिपदिकं सिद्ध्यति । अत्र 'शाम्' इत्यस्य &lt;ऽक्विबन्तः धातुत्वं न जहतिऽ&gt; इत्यनेन धातुसंज्ञा अपि अस्ति । अस्य शब्दस्य प्रथमैकवचनस्य प्रक्रियायाम् 'प्रशाम् + सुँ' इत्यत्र <b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इत्यनेन सुँलोपे कृते, <b>प्रत्ययलोपे प्रत्ययलक्षणम्</b>  <a href="1.1.62.html">1.1.62</a> इत्यनुसृत्य <b>सुप्तिङन्तं पदम्</b> <a href="1.4.14.html">1.4.14</a> इत्यनेन 'प्रशाम्' इत्यस्य पदसंज्ञा भवति । अस्यामवस्थायाम् वर्तमानसूत्रेण  अस्य अन्ते विद्यमानस्य मकारस्य नकारादेशः भवति, अतः 'प्रशान्' इति प्रथमैकवचनस्य रूपं सिद्ध्यति ।</p>
<p>तथैव प्र+दम्+क्विप् → प्रदाम् इत्यस्य प्रथमैकवचनम् प्रदान्, तथा प्र + तन् + क्विप् → प्रताम् इत्यस्य प्रथमैकवचनम् प्रतान् - एते अपि सिद्ध्यतः ।</p>
<p>अन्यानि उदाहरणानि -</p>
<ol>
<li>
<p>प्रशाम् + भ्याम्  → प्रशान् + भ्याम् → प्रशान्भ्याम्  </p>
</li>
<li>
<p>प्रशाम् + सुप् </p>
</li>
</ol>
<p>→ प्रशान् सु [<b>मो नो धातोः</b> <a href="8.2.64.html">8.2.64</a></p>
<p>→ प्रशान् सु /  प्रशान् ध् सु [<b>नश्च</b> <a href="8.3.30.html">8.3.30</a> इति वैकल्पिकः धुडागमः]</p>
<p>→ प्रशान्सु / प्रशान्त्सु [<b>खरि च</b> <a href="8.4.55.html">8.4.55</a> इति चर्त्वम्]          </p>
<p>ज्ञातव्यम् -  प्रशान्, प्रदान्, प्रतान् इत्यत्र <b>नलोपः प्रातिपदिकान्तस्य</b> <a href="8.2.7.html">8.2.7</a> इत्यस्य असिद्धत्वात् नकारलोपः न भवति ।</p>
<h2>Kashika</h2>
<hr />
<p>index: 8.2.64
sutra: मो नो धातोः</p>
<hr />
<p>मकारन्तस्य धातोः पदस्य नकारादेशो भवति। प्रशान् प्रतान्। प्रदान्। शमितमिदमादीनां क्विप्, <b>अनुनासिकस्य क्विझलोः क्ङिति</b> <a href="6.4.15.html">6.4.15</a> इति दीर्घत्वम्। नत्वस्य असिद्धत्वान् नलोपो न भवति। मः इति किम्? भित्। छित्। धातोः इति किम्? इदम्। किम्। पदस्य इत्येव, प्रतामौ। प्रतामः।</p>
<h2>Siddhanta Kaumudi</h2>
<hr />
<p>index: 8.2.64
sutra: मो नो धातोः</p>
<hr />
<p>धातोर्मस्य नः स्यात्पदान्ते । नत्वस्यासिद्धत्वान्नलोपो न । प्रशाम्यतीति प्रशान् । प्रशामौ । प्रशामः । प्रशान्भ्यामित्यादि ॥</p>
<h2>Laghu Siddhanta Kaumudi</h2>
<hr />
<p>index: 8.2.64
sutra: मो नो धातोः</p>
<hr />
<p>धातोर्मस्य नः पदान्ते। प्रशान्॥</p>
<h2>Balamanorama</h2>
<hr />
<p>index: 8.2.64
sutra: मो नो धातोः</p>
<hr />
<p><b>मो नो धातोः</b> - अथ मकारान्ताः । अथ प्रपूर्वात्शमुधातोः क्विपिअनुनासिकस्य क्वझलोः क्ङिति॑ इति दीर्घे सति निष्पन्ने प्रशाम्शब्दो विशेषमाह — मो नो धातोः । 'म' इति षष्ठन्तंधातो॑रित्यस्य विशेषणं, ततस्तदन्तविधिः । पदस्येत्यधिकृतं, 'स्कोः संयोगाद्योः' इत्यतोऽन्ते इत्यनुवर्तते । तदाह-मान्तस्येत्यादिना ।अलो ।ञन्त्यस्ये॑ति मकारस्य भवति । तत्र सोर्हल्ङ्यादिलोपे सति नकारस्य प्रातिपदिकान्तत्वात्पदान्तत्वाच्चन लोपः प्रातिपदिकान्तस्ये॑ति नलोपमाशङ्क्याह — नत्वस्येति । प्रशानिति । स्वरादिपाठेऽप्यस्य नाव्ययत्वं, सत्त्ववाचित्वात् । असत्त्ववाचित्वे तु स्वरादिपाठाद्वययत्वमेवेति भावः । प्रशान्भ्यामिति । भ्यामादो हलिस्वादिष्वसर्वनामस्थाने॑ इति पदत्वान्नत्वमिति भावः । इत्यादीति । प्रशान्भिः । प्रशामे । प्रशान्भ्यः । प्रशामः । प्रशामः । प्रशामोः । प्रशामाम् । प्रशामि प्रशान्त्सु-प्रशान्सु ।नश्चेति॑धृड्विकल्पः । अथ कायतेर्ङिमिरिति निष्पन्नः किम्शब्दः प्रष्टव्ये वर्तते ।</p>
<h2>Padamanjari</h2>
<hr />
<p>index: 8.2.64
sutra: मो नो धातोः</p>
<hr />
<p>नलोपो न भवतीति ॥ नत्वं तु लोपार्थमेव स्यादिति मन्यते ॥</p></div>