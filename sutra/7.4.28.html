<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.4.27.html"><button class="muted-button">Prev 7.4.27</button></a>
        <a href="7.4.29.html"><button class="muted-button">Next 7.4.29</button></a>
        </nav><h2 class="title">रिङ् शयग्लिङ्क्षु</h2><p class="sname"><font color=blue>7-4-28 रिङ् शयग्लिङ्क्षु</font> <font color="DeepPink"> यि</font> <font color="ForestGreen">अकृत्सार्वधातुकयोः</font> <font color="Red">ऋतः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p>ऋतः अङ्गस्य असार्वधातुके शयग्लिङ्क्षु रिङ् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p>'श' प्रत्यये परे,  'यक्' प्रत्यये परे, असार्वधातुके लिङ्-लकारे परे च ऋकारान्त-धातोः रिङ्-आदेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p>A ऋकारान्त-धातु get a रिङ्-आदेश in presence of  'श' प्रत्यय,  यक्-प्रत्यय and आशीर्लिङ् लकार.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p>ऋकारान्तस्य अङ्गस्य शयकित्येतयोः लिङि च यकारादौ असार्वधातुके परतो रिङित्ययमादेशो भवति। श आद्रियते। आध्रियते। यक् क्रियते। ह्रियते। लिङ् क्रियात्। ह्रियात्। रिङ्वचनं दीर्घनिवृत्त्यर्थम्। असार्वधातुके इत्येव, बिभृयात्। यि इत्येव, कृषीष्ट। हृषीष्ट।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p>शे यकि यादावार्धाधातुके लिङि च ऋतो रिङादेशः स्यात् । रीङि प्रकृते रिङ्विधिसामर्थ्याद्दीर्घो न । भ्रियात् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p>॥ अथ उभयपदिनः ॥ {$ {! 1 श्रिञ् !} सेवायाम् $} ॥ श्रयति, श्रयते। शिश्राय, शिश्रिये। श्रयितासि, श्रयितासे। श्रयिष्यति, श्रयिष्यते। श्रयतु, श्रयताम्। अश्रयत्, अश्रयत। श्रयेत्, श्रयेत। श्रीयात्, श्रयिषीष्ट। चङ्। अशिश्रियत्, अशिश्रियत। अश्रयिष्यत्, अश्रयिष्यत॥ {$ {! 2 भृञ् !} भरणे $}॥ भरति, भरते। बभार। बभ्रतुः। बभ्रुः। बभर्थ। बभृव। बभृम। बभ्रे। बभृषे। भर्तासि, भर्तासे। भरिष्यति, भरिष्यते। भरतु, भरताम्। अभरत्, अभरत। भरेत्, भरेत॥  <b>रिङ् शयग्लिङ्क्षु</b> । शे यकि यादावार्धधातुके लिङि च ऋतो रिङ् आदेशः स्यात्। रीङि प्रकृते रिङ्विधानसामर्थ्याद्दीर्घो न। भ्रियात्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p>अनेन सूत्रेण ऋकारान्त-धातोः तिसृषु स्थितिषु 'रि' इति आदेशः दीयते । यद्यपि अयमनेकाल् आदेशः, तथापि अयम् ङित्-आदेशः अस्ति, अतः <b>ङिच्च</b> <a href="1.1.53.html">1.1.53</a> इत्यनेन अयं स्थानिनः अन्तिम-वर्णस्य स्थाने एव भवति ।</p>
<p>अनेन सूत्रेण अयमादेशः कासु स्थितिषु विधीयते? क्रमेण पश्यामः ।</p>
<p>1) षष्ठगणस्य 'श' इति विकरणप्रत्यये परे ।</p>
<p>यथा - आ + दृङ (आदरे) इति तुदादिगणस्य धातुः । अस्य लट्-लकारस्य प्रथमपुरुषैकवचनस्य प्रक्रिया इयम् -</p>
<p>आ + दृ + लट्</p>
<p>→ आ +  दृ + त [<b>तिप्तस्झि...</b> <a href="3.4.78.html">3.4.78</a> इति प्रथमपुरुषैकवचनस्य विवक्षायामात्मनेपदस्य 'त' प्रत्ययः]</p>
<p>→ आ +  दृ + श + त [<b>तुदादिभ्यः शः</b> <a href="3.1.77.html">3.1.77</a> इति विकरणप्रत्ययः 'श']</p>
<p>→ आ +  द्रि + अ + त [<b>रिङ् शयग्लिङ्क्षु</b> <a href="7.4.28.html">7.4.28</a>  इति ऋकारान्तस्य अङ्गस्य रिङ्-आदेशः । ङकारस्य इत्संज्ञा, लोपः ।]</p>
<p>→ आ +  द्र् इयङ् + अ + त [<b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> इति इयङ्-आदेशः]</p>
<p>→ आ +  द्रिय्  + अ + ते [<b>टित आत्मनेपदानां टेरे</b> <a href="3.4.79.html">3.4.79</a> इति एकारादेशः]</p>
<p>→ आद्रियते ।</p>
<p>2) भावकर्मवाच्ययोः यक्-प्रत्यये परे ।</p>
<p>यथा - डुकृञ् (करणे) अस्य कर्मणि लट्-लकारस्य प्रथमपुरुषैकवचनस्य प्रक्रिया इयम् -</p>
<p>कृ + लट्</p>
<p>→ कृ + त [<b>भावकर्मणोः</b> <a href="1.3.13.html">1.3.13</a> इति कर्मणिप्रयोगस्य विवक्षायामात्मनेपदम् । <b>तिप्तस्झि...</b> <a href="3.4.78.html">3.4.78</a> इति प्रथमपुरुषैकवचनस्य विवक्षायामात्मनेपदस्य 'त' प्रत्ययः ।]</p>
<p>→ कृ + य + त [<b>सार्वधातुके यक्</b> <a href="3.1.67.html">3.1.67</a> इति यक्-प्रत्ययः]</p>
<p>→ क्रि य त [<b>रिङ् शयग्लिङ्क्षु</b> <a href="7.4.28.html">7.4.28</a> इति ऋकारान्तस्य अङ्गस्य रिङ्-आदेशः । ङकारस्य इत्संज्ञा, लोपः ।]</p>
<p>→ क्रियते  [<b>टित आत्मनेपदानां टेरे</b> <a href="3.4.79.html">3.4.79</a> इति एकारादेशः]</p>
<p>3) आशीर्लिङ्-लकारस्य प्रत्यये परे ।</p>
<p>यथा - डुकृञ् (करणे) अस्य आशीर्लिङ्-लकारस्य प्रथमपुरुषैकवचनस्य प्रक्रिया इयम् -</p>
<p>कृ + लिङ्</p>
<p>→ कृ + तिप् [<b>तिप्तस्झि...</b> <a href="3.4.78.html">3.4.78</a> इति प्रथमपुरुषैकवचनस्य विवक्षायाम् 'तिप्' प्रत्ययः ।]</p>
<p>→ कृ + यासुट् + ति [<b>किदाशिषि</b> <a href="3.4.104.html">3.4.104</a> इत्यनेन यासुट्-आगमः।]</p>
<p>→ कृ +यास् + ति  [इत्संज्ञालोपः]</p>
<p>→ क्रि यास् ति [<b>रिङ् शयग्लिङ्क्षु</b> <a href="7.4.28.html">7.4.28</a> इति ऋकारान्तस्य अङ्गस्य रिङ्-आदेशः । ङकारस्य इत्संज्ञा, लोपः ।]</p>
<p>→ क्रियास् त् [<b>इतश्च</b> <a href="3.4.100.html">3.4.100</a> इत्यनेन ङित्-लकारे परे प्रत्ययस्य इकारस्य लोपः।]</p>
<p>→ क्रियात् [<b>स्कोः संयोगाद्योरन्ते च</b> <a href="8.2.29.html">8.2.29</a> इति सकारलोपः]</p>
<p>ज्ञातव्यम् - अस्मिन् सूत्रे अनुवर्तितः 'असार्वधातुके' अयं शब्दः केवलं लिङ्-इत्यस्यैव विशेषणरूपेण आगच्छति, यतः शप्रत्ययः यक्-प्रत्ययः च केवलं सार्वधातुकप्रक्रियायाम् एव आगच्छतः । अतः 'असार्वधातुके' इति वदामश्चेत् तयोः प्रयोजनम् एव विनश्येत् । लिङ्-लकारः तु उभयथा दृश्यते - सार्वधातुकः विधिलिङ्लकारः, तथा आर्द्धधातुकः आशीर्लिङ्लकारः । एतयोः वर्तमानसूत्रेण केवलं आशीर्लिङ्लकारः एव गृह्यः, यतः 'असार्वधातुके' इति निर्दिष्टमस्ति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p><b>रिङ् शयग्लिङ्क्षु</b> - आशीर्लिङि परस्मैपदे भृ यादिति स्थिते —  रिङ् शय । श यक् लिङ् एषां द्वन्द्वात्सप्तमीबहुवचनम् ।अयङ्यि क्ङिती॑त्यतो यीति सप्तम्यन्तमनुवृत्तं लिङो विशेषणम् । तदादिविधिः । शे तु यीति नान्वेति, असंभवात् । नापि यकि, अव्यभिचारात् । अत एव कृत्सार्वधातुकयोरित्यनुवृत्तमपि लिङ एव विशेषणं । तदाह — शे यकीत्यादिना । ऋत इति । 'रीङृत' इत्यतस्तदनुवृत्तेरिति भावः । अङ्गस्येधिकृतम् । 'ऋत' इति तद्विशेषणं । तदन्तविधिः । ऋदन्तस्याऽङ्गस्येति लभ्यते । आदेशे ङकार इत् । ङित्त्वादन्तादेशः । निर्दिश्यमानपरिभाषयैव सिद्धे ङकारोच्चारणम्, इङागमेनैव सिद्धे रेफोच्चारमं च स्पष्टार्थम् । ननु भ्रियादिति वक्ष्यमाणमुदाररणमयुक्तम्, कृते रिङिअकृत्सार्वधातुकयो॑रिति दीर्घप्रसङ्गादित्यत आहरीङि प्रकृते इति । कृते रिङि यदि दीर्घः स्यात्तर्हि रिङ्विधिव्र्यर्थः स्यात्, 'रीङृत' इत्येव सिद्धेः । अतो रिङि कृते सति न दीर्घ इत्यर्थः । भ्रियादिति । भ्रियास्तमित्यादि सुगमम् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 7.4.28
sutra: रिङ् शयग्लिङ्क्षु</p>
<hr />
<p>यिग्रहणमकृत्सार्वधातुकग्रहणं चानुवर्तमानं सम्भवव्यभिचाराभ्यां लिङ् एव विशेषणम्, न शयकोः । आद्रियते, आध्रियत इति ।'दृङ्'  आदरेऽ,'धृङ् अवस्थाने' , तुदादित्वाच्छः, रिङ् कृते इयिङदेशः । रिङ्विचनं दीर्घनिवृत्यर्थमिति । रीङ् कृते ठकृत्सार्वधातुकयोःऽ इति दीर्घत्वं प्राप्नोति, तस्यापि निवृतयर्थमिति भावः ॥</p></div>