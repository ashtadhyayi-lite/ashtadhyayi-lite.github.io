<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.3.24.html"><button class="muted-button">Prev 7.3.24</button></a>
        <a href="7.3.26.html"><button class="muted-button">Next 7.3.26</button></a>
        </nav><h2>Kashika</h2>
<hr />
<p>index: 7.3.25
sutra: जङ्गलधेनुवलजान्तस्य विभाषितमुत्तरम्</p>
<hr />
<p>जङ्गल धेनु वलज इत्येवमन्तस्य अङ्गस्य पूर्वपदस्य अचामादेरचो वृद्धिर्भवति, विभाषितमुत्तरमुत्तरपदस्य विभाषा भवति तद्धिते ञिति, णिति, किति च परतः। कुरुजङ्गलेषु भवम् कौरुजङ्गलम्, अकुरुजाङ्गलम्। वैश्वधेनवम्, वैश्वधैनवम्। सौवर्णवलजः, सौवर्णवालजः।</p>
<h2>Siddhanta Kaumudi</h2>
<hr />
<p>index: 7.3.25
sutra: जङ्गलधेनुवलजान्तस्य विभाषितमुत्तरम्</p>
<hr />
<p>जङ्गलाद्यन्तस्याङ्गस्य पूर्वपदस्याचामादेरचो वृद्धिरुत्तरपदस्य वा ञिति णिति किति च । कुरुजङ्गले भवं कौरुजङ्गलजम् । वैस्वधेनवम् । वैश्वधैनवम् । सौवर्णवलजम् । सौवर्णवालजम् ॥</p>
<h2>Balamanorama</h2>
<hr />
<p>index: 7.3.25
sutra: जङ्गलधेनुवलजान्तस्य विभाषितमुत्तरम्</p>
<hr />
<p><b>जङ्गलधेनुवलजान्तस्य विभाषितमुत्तरम्</b> - जङ्गलदेनु । जङ्गलाद्यन्तस्याङ्गस्येति । जङ्गल, धेनु वलज इत्यन्तस्येत्यर्थः । कुरुजङ्गले इति ।भव॑मिति शेषः । कुरुजङ्गलादिशब्दा देशविशेषेषु ।</p>
<h2>Padamanjari</h2>
<hr />
<p>index: 7.3.25
sutra: जङ्गलधेनुवलजान्तस्य विभाषितमुत्तरम्</p>
<hr />
<p>जङ्गलमुवनप्रायो देशः, कुरुषु जङ्गलं कुरुजङ्गलम् । धेनुःउनवप्रसूता, विश्वेषां धेनुर्विश्वधेनुः । सुवर्णविकारःउवलजम्, सौवर्णवलजम् । ठुतरम्ऽ इत्युतरपदं लक्ष्यते, तस्य नित्यसन्निहितत्वात् स्वरूपेण विभाषितत्वानुपपतेर्विभाषितवृद्धिकत्वाद् विभाषितमिति गौणो वादः ॥</p></div>