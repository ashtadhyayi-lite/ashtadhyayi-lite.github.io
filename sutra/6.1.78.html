<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.77.html"><button class="muted-button">Prev 6.1.77</button></a>
        <a href="6.1.79.html"><button class="muted-button">Next 6.1.79</button></a>
        </nav><h2 class="title">एचोऽयवायावः</h2><p class="sname"><font color=blue>6-1-78 एचः अयवायावः</font> <font color="DeepPink"> संहितायाम्</font> <font color="ForestGreen">अचि</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p>एचः अचि अय्-अव्-आय्-आवः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p>एच्-वर्णानाम् स्थाने संहितायाम् स्वरे परे (क्रमेण) अय्-अव्-आय्-आव्- एते आदेशाः भवन्ति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p>When followed by a स्वर, the letters of the एच् प्रत्याहार are respectively converted to अय्, अव्, आय् and आव् in the context of संहिता. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p>एचः स्थाने अचि परतः अयवायावित्येते आदेशाः यथासङ्ख्यम् भवन्ति। चयनम्। लवनम्। चायकः। लावकः। कयेते। ययेते। वायाववरुणद्धि।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p>एचः क्रमादय् अव् आय् आव् एते स्युरचि ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p>एचः क्रमादय् अव् आय् आव् एते स्युरचि॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p><pt></p>
<p>एच् = ए, ओ, ऐ, औ  ।</p>
<p>अच् = अ, आ, इ, ई, उ, ऊ, ऋ, ॠ, ऌ, ए, ऐ, ओ, औ ।</p>
<p></pt></p>
<p>एच्-वर्णानाम् स्थाने स्वरे परे संहितायाम् क्रमेण अय्/अव्/आय्/आव्-एते आदेशाः भवन्ति । <b>यथासंख्यमनुदेशः समानाम्</b> <a href="1.3.10.html">1.3.10</a> इत्यनेन अत्र यथासङ्ख्यम् आदेशविधानम् क्रियते । तद्यथा —</p>
<p><hlb>(1) एकारस्य स्थाने अय्-आदेशः भवति । </hlb></p>
<p><pr></p>
<p>चिञ् (चयने, स्वादिः, &lt;{5.5}&gt;)</p>
<p>→ चि [ञकारस्य <b>हलन्त्यम्</b> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ चि + अनीयर् [<b>तव्यत्तव्यानीयरः</b> <a href="3.1.96.html">3.1.96</a> इति अनीयर्-प्रत्ययः]</p>
<p>→ चे + अनीय [<b>सार्वधातुकार्धधातुकयोः</b> <a href="7.3.84.html">7.3.84</a> इति गुणः]</p>
<p>→ च् अय् + अनीय [<b>एचोऽयवायावः</b> <a href="6.1.78.html">6.1.78</a> इति एकारस्य अयादेशः]</p>
<p>→ चयनीय</p>
<p></pr></p>
<p>अन्यद् उदाहरणम् —</p>
<p><pr></p>
<p>वने + इति </p>
<p>→ वन् अय् इति [<b>एचोऽयवायावः</b> <a href="6.1.78.html">6.1.78</a> इति एकारस्य अयादेशः]</p>
<p>→ वनयिति, वन इति [ <b>लोपः शाकल्यस्य</b> <a href="8.3.19.html">8.3.19</a> इत्यनेन विकल्पेन यकारलोप:]</p>
<p></pr> </p>
<p><hlb>(2) ओकारस्य स्थाने अव्-आदेशः भवति । </hlb></p>
<p><pr></p>
<p>भू (सत्तायाम्, स्वादिः, &lt;{1.1}&gt;)</p>
<p>→ भू + अनीयर् [<b>तव्यत्तव्यानीयरः</b> <a href="3.1.96.html">3.1.96</a> इति अनीयर्-प्रत्ययः]</p>
<p>→ भो + अनीय [<b>सार्वधातुकार्धधातुकयोः</b> <a href="7.3.84.html">7.3.84</a> इति गुणः]</p>
<p>→ भ् अव् + अनीय [<b>एचोऽयवायावः</b> <a href="6.1.78.html">6.1.78</a> इति ओकारस्य अवादेशः]</p>
<p>→ भवनीय</p>
<p></pr></p>
<p>अन्यद् उदाहरणम् — </p>
<p><pr></p>
<p>साधो + इति </p>
<p>→ साध् अव् इति [<b>एचोऽयवायावः</b> <a href="6.1.78.html">6.1.78</a> इति ओकारस्य अवादेशः]</p>
<p>→ साधविति, साध इति  [<b>लोपः शाकल्यस्य</b> <a href="8.3.19.html">8.3.19</a> इत्यनेन विकल्पेन वकारलोप:]</p>
<p></pr></p>
<p><hlb>(3) ऐकारस्य स्थाने अय्-आदेशः भवति । </hlb></p>
<p><pr></p>
<p>चिञ् (चयने, स्वादिः, &lt;{5.5}&gt;)</p>
<p>→ चि [ञकारस्य <b>हलन्त्यम्</b> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ चि + ण्वुल् [<b>ण्वुल्तृचौ</b> <a href="3.1.133.html">3.1.133</a> इति ण्वुल्-प्रत्ययः]</p>
<p>→ चि +  अक [<b>युवोरनाकौ</b> <a href="7.1.1.html">7.1.1</a> इति अक-आदेशः]</p>
<p>→ चै + अक [<b>अचो ञ्णिति</b> <a href="7.2.115.html">7.2.115</a> इति वृद्धिः</p>
<p>→ च् आय् + अक [<b>एचोऽयवायावः</b> <a href="6.1.78.html">6.1.78</a> इति ऐकारस्य आयादेशः]</p>
<p>→ चायक</p>
<p></pr></p>
<p>अन्यद् उदाहरणम् — </p>
<p><pr></p>
<p>वन्दै + इति </p>
<p>→ वन्द्  आय् + इति [<b>एचोऽयवायावः</b> <a href="6.1.78.html">6.1.78</a> इति ऐकारस्य आयादेशः]</p>
<p>→ वन्दायिति, वन्दा इति [<b>लोपः शाकल्यस्य</b> <a href="8.3.19.html">8.3.19</a> इत्यनेन विकल्पेन यकारलोप:]</p>
<p></pr></p>
<p><hlb>(4) औकारस्य स्थाने आव्-आदेशः भवति । </hlb></p>
<p><pr></p>
<p>भू (सत्तायाम्, स्वादिः, &lt;{1.1}&gt;)</p>
<p>→ भू +  ण्वुल् [<b>ण्वुल्तृचौ</b> <a href="3.1.133.html">3.1.133</a> इति ण्वुल्-प्रत्ययः]</p>
<p>→ भू + अक [<b>युवोरनाकौ</b> <a href="7.1.1.html">7.1.1</a> इति अक-आदेशः]</p>
<p>→ भौ + अक [<b>अचो ञ्णिति</b> <a href="7.2.115.html">7.2.115</a> इति वृद्धिः]</p>
<p>→ भ् आव् + अक [<b>एचोऽयवायावः</b> <a href="6.1.78.html">6.1.78</a> इति औकारस्य आवादेशः]</p>
<p>→ भावक</p>
<p></pr></p>
<p>अन्यद् उदाहरणम् — </p>
<p><pr></p>
<p>बालौ + इति </p>
<p>→ बाल् आव् + इति, बाला इति [<b>लोपः शाकल्यस्य</b> <a href="8.3.19.html">8.3.19</a> इत्यनेन विकल्पेन यकारलोपः]</p>
<p>→ बालाविति</p>
<p></pr> </p>
<p><title>बाध्यबाधकभावः</title></p>
<p>प्रकृतसूत्रस्य द्वे अपवादसूत्रे स्तः —</p>
<ol>
<li>
<p>पदान्त-एकार-ओकारात् परः अकारः विद्यते चेत् अयादेशं बाधित्वा <b>एङः पदान्तादति</b> <a href="6.1.109.html">6.1.109</a> इत्यनेन पूर्वरूप-एकादेशः भवति । यथा, <qt>वने + अस्मिन् → वनेऽस्मिन्</qt> इति ।</p>
</li>
<li>
<p>यदिः एकारः वचनस्य रूपस्य अन्ते विद्यते, तर्हि <b>ईदूदेद्द्विवचनं प्रगृह्यम्</b> <a href="1.1.11.html">1.1.11</a> इत्यनेन तस्य प्रगृह्यसंज्ञा भवति, ततः च प्रकृतसूत्रेण उक्तं अयादेशं बाधित्वा <b>प्लुतप्रगृह्या अचि नित्यम्</b> <a href="6.1.125.html">6.1.125</a> इत्यनेन प्रकृतिभावः भवति (इत्युक्ते, सन्धिः न भवति) । यथा, <qt>पचेते + इमे → पचेते इमे</qt> इति ।</p>
</li>
</ol>
<p><b> <b>लोपः शाकल्यस्य</b> <a href="8.3.19.html">8.3.19</a> इति सूत्रम् प्रकृतसूत्रस्य अपवादः नास्ति </b>। <b>लोपः शाकल्यस्य</b> <a href="8.3.19.html">8.3.19</a>  इत्यस्य प्रयोगः प्रकृतसूत्रस्य प्रयोगात् <b>अनन्तरम्</b> एव सम्भवति । यदि <b>लोपः शाकल्यस्य</b> <a href="8.3.19.html">8.3.19</a> इति न प्रयुज्यते, तर्हि केवलम् वर्णमेलनं कृत्वा अन्तिमं रूपं सिद्ध्यति —</p>
<p><pr></p>
<p>वने + इति</p>
<p>→ वन् अय् + इति [<b>एचोऽयवायावः</b> <a href="6.1.78.html">6.1.78</a> इति अयादेशः]</p>
<p>→ वन इति / वनयिति [<b>लोपः शाकल्यस्य</b> <a href="8.3.19.html">8.3.19</a>  इति पाक्षिकः यकारलोपः]</p>
<p></pr></p>
<p><title>यकारवकारयोः इत्संज्ञा न</title></p>
<p>अस्मिन् सूत्रे दत्तेषु 'अय्', 'अव्', 'आय्', 'आव्' एतेषु आदेशेषु यद्यपि औपदेशिकस्वरूपे हल्-वर्णः (यकारः / वकारः) अन्ते विद्यते, तथापि एतयोः यकारवकारयोः प्रयोजनाभावात् इत्संज्ञा न भवति ।</p>
<p><title><b>इको यणचि</b>,  <b>एचोऽयवायावः</b> च एतयोः एकत्रीकरणम्</title></p>
<p><b>इको यणचि</b> <a href="6.1.77.html">6.1.77</a> इति सूत्रम् <b>एचोऽयवायावः</b> <a href="6.1.78.html">6.1.78</a> इति सूत्रेण सह एकत्रीकृत्य <b>इचोऽचि यणयवायावः</b> इति एकमेव सूत्रम् निर्मातुम् शक्यम्, इति अस्य सूत्रस्य बालमनोरमाव्याख्याने निर्दिष्टम् अस्ति । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p><b>एचोऽयवायावः</b> - एचोऽयवायावः । अय्च अव्च आय्च आव्चेति विग्रहः । इको यणचीत्यतोऽचीत्यनुवर्तते । यथासंख्यपरिभाषया एकारस्य अय्, ओकारस्य-अव्, ऐकारस्य-आय्, औकारस्य-आविति लभ्यते । तदाह — एचः क्रमादिति । यथासंख्यसूत्रभाष्यरीत्या त्वन्तरतमपरिभाषयैवात्र व्यवस्था ज्ञेया । इह 'इचोऽचि यणयवायाव' इत्येव सूत्रयितुमुचितम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.78
sutra: एचोऽयवायावः</p>
<hr />
<p>कस्य पुनरयं वान्तादेशः ? एचेति वर्तते। यद्येवमेदैतोरपि प्राप्नोति -चेयम्, जेयम्, रैयतीति? एवं तर्हि वान्तग्रहणं न करिष्यते, ठेचोऽयवायावःऽ इत्येव। इहापे तर्ह्यादेशः प्राप्नोति -चेयम्, जेयमिति?'क्षय्यजय्यौ शक्यार्थे' , र्ठ्क्य्यस्तदर्थेऽ इत्येतन्नियमार्थं भविष्यति -एचौ यदि भवति क्षिज्योरेवेति। एवमपि रैयतीत्यत्रायादेशः प्राप्नोति? रैशब्दश्छान्दसः,'दृश्टानुविधिश्च्छन्दसि' । भाषायां तु रैशब्दप्रयोगो भाष्यविरोधादसाधुः। यद्वैवं नियम आश्रयिष्यते -अनौष्ठस्य यदि भवति क्षिज्योरेवेति; ततः'शक्यार्थे'  इति द्वितीयो योगः, क्षिज्योरपि शक्यार्थ एवेति ? सिध्यति; सूत्रस्य तु को निर्वहः ? उच्यते; वान्तशब्दोऽयं सन्निहिते वान्ते वर्तते, न यत्र कुत्रचित्; सन्निहितश्चौदौत्स्थानिकः पूर्वत्र, यथासंख्यासम्बन्धात्। तत्र यथा यः कश्चन वान्तादेशो न भवति, तथान्यस्थानिको न भविष्यति; विशिष्टस्यैव सन्निधानात्। तदिदमुक्तम् -योऽयमेचः स्थाने इति। बाभ्रव्य इति।'मधुबभ्रवोर्ब्राह्मणकौशिकयोः'  इति यञ्। मण्कडुशब्दो गर्गादि। शङ्कुपिचुशब्दाभ्याम्'तदर्थं विकृतेः प्रकृतौ'  इत्यत्रार्थे ठुगवादिभ्यो यत्ऽ । नावा तार्यं नाव्यम्, नौवयोधर्मऽ इत्यादिना यत्।  अध्वपरिमाणे चेति। भाषार्थमिदम्। गव्यूतिःउक्रोशयुगम् ॥ धातौस्तन्निमितस्यैव॥ धातोरिति किमिति। न तावदविशेषेण नियमप्रसङ्गः - यि प्रत्यये यदि भवति तन्निमितस्यैवेति; एवं हि'वान्तो यि प्रत्यये तन्निमितस्य'  इति विशिष्टविधिराश्रयणीयः, योगविभाग एवकारो नियम इति सर्वमेतदनर्थकमापद्येत। तस्मादसत्यपि धातुग्रहणे विशिष्टविषयो नियमो भविष्यतीति प्रश्नः। स तु विशिष्टो विषयः प्रातिपदकमपि सम्भाव्येतेत्युतरम्। वाभ्रव्य इत्यत्रैव स्यादिति। एचस्तन्निमितत्वात्। अत्र न स्यादिति। विपर्ययात्। उपोयत इति। वेञःकर्मणि लट, आत्मनेपदम्, यक्, यज्ञादित्वात्संप्रसारणम्, ठकृत्सार्वधातुकयोःऽ इति दीर्घः, ठाद्गुणःऽ, तस्य परं प्रत्यादिवद्भावाद्धातुग्रहणेन ग्रहणम्। ओयते इति। कर्मण्येव लङ्। लौयमानिरिति। ठत इञ्ऽ आदिवृद्धिः। ननु चात्र गुणः पदद्वयापेक्षत्वाद्बहिरङ्गः, वृद्धिरपि बाह्यतद्धितापेक्षत्वाद्बहिरङ्गैव ? सत्यम्; औयतेत्यत्रैतदुभयं नास्ति, तदर्थमवश्यं योग आरब्धव्यः, आरब्धेनैव सिद्धत्वादुपोयते इत्यादिकं प्रत्युदाहृतम्। एवकारकरणं किमिति। सिद्धे सत्यारम्भो नियमार्थत्वे हेतुः, न त्वेवकारकरणमपीति प्रश्नः। इष्टतोऽवधारणार्थ इत्युतरम् ॥</p></div>