<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.2.28.html">
            <button class="muted-button">Prev 6.2.28</button>
        </a>
        <a href="6.2.30.html">
            <button class="muted-button">Next 6.2.30</button>
        </a>
        </nav><h2>Kashika</h2>
<hr />
<p>index: 6.2.29
sutra: इगन्तकालकपालभगालशरावेषु द्विगौ</p>
<hr />
<p>इगन्ते उत्तरपदे, कालवाचिनि, कपाल भगाल शराव इत्येतेषु च द्विगौ समासे पूर्वपदं प्रकृतिस्वरं भवति। इगन्त पञ्चारत्निः। दशारत्निः। पञ्चारत्नयः प्रमाणमस्य, दशारत्नयः प्रमाणमस्य इति तद्धितार्थे द्विगुः, प्रमाणे लः द्विगोर्नित्यम् इति मात्रचो लोपः। इगन्त। काल पञ्चमास्यः। दशमास्यः। पञ्च मासान् भृतो भूतो भावी वा इति तद्धितार्थे <em>द्विगोर्यप्</em> [[5.1.82]]। पञ्चवर्षः। दशवर्षः। <em>वर्षाल् लुक् च</em> [[5.1.88]] इति ठञो लुक्। काल। कपाल पञ्चकपालः। दशकपालः। कपाल। भगाल पञ्चभगालः। दशभगालः। भगाल। शराव पञ्चशरावः। दशशरावः। <em>संस्कृतं भक्षाः</em> [[4.2.16]] इति तद्धितार्थे एते समासाः <em>द्विगोर्लुगनपत्ये</em> [[4.1.88]] इति कृताण्प्रत्ययलोपा द्रष्टव्याः। इगन्तादिषु इति किम्? पञ्चभिरश्वैः क्रीतः पञ्चाश्वः। दशाश्वः। द्विगौ इति किम्? परमारत्निः। परमशरावम्। पञ्चारत्न्यो दशारत्न्यः इति च यण्गुणयोः बहिरङ्गलक्षणयोरसिद्धत्वात् स्थानिवद्भावाद् वा द्विगुस्वर इगन्तलक्षणः प्रवर्तते।</p>
<h2>Siddhanta Kaumudi</h2>
<hr />
<p>index: 6.2.29
sutra: इगन्तकालकपालभगालशरावेषु द्विगौ</p>
<hr />
<p>एषु परेषु पूर्वं प्रकृत्या । पञ्चारत्नयः प्रमाणमस्य पञ्चारत्निः । दश मासान् भूतो दशमास्यः । पञ्चमासान् भूतः पञ्चमास्यः ॥&lt;!तमधीष्टो- !&gt; (वार्तिकम्) ॥ इत्यधिकारे ।&lt;!द्विगोर्यप् !&gt; (वार्तिकम्) ॥ पञ्चकपालः । पञ्चकपालः । पञ्चभगालः । पञ्चशरावः । (फिट्)न्रः संख्यायाः इति पञ्चञ्छब्द आद्युदात्तः । इगन्तादिषु किम् । पञ्चाश्वः । द्विगौ किम् । परमाऽरत्निः । </p>
<h2>Padamanjari</h2>
<hr />
<p>index: 6.2.29
sutra: इगन्तकालकपालभगालशरावेषु द्विगौ</p>
<hr />
<p>कृताणप्रत्ययलोपा इति। कुतोऽण्प्रत्ययलोपो यषां ते तथोक्ताः । द्विगाविति किं परमशराव इति । षष्ठीसमासोऽयम् । बहुव्रीरौ तु पूर्वपदप्रकुतिस्वरेण भाव्यमेव । इगन्तप्रकुतिस्वरत्वे यण्गुणयो रुपसंख्यानम्  -  पञ्चारत्न्यो दशारत्न्यः,यण्गुणयोः कृतयोरिगन्ते द्विगावित्येष स्वरो न प्राप्नोति इत्यत आह यण्गुणयोरित्यादि। प्राक्सुबुत्पते। स्वरो भवन्नन्तरङ्गः, यण्गुणौ तु सुबपेक्षत्वाद्बहिरङ्गौ । स्थानिवद्भावाद्वेति । न चात्र स्वरविधौ न स्थानिवत्वम्, अलोपाजादेशत्वात् । पञ्चारत्न्य इति । छान्दसोऽयं प्रयोगः। तत्र जसि चेति गुणे न भवति जसादिषु च्छन्दसि वा वचनम् इति वचनात्॥</p></div>