<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.1.html"><button class="muted-button">Prev 8.3.1</button></a>
        <a href="8.3.3.html"><button class="muted-button">Next 8.3.3</button></a>
        </nav><h2>Sandhi Samaasa Split</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p>अत्र पदस्य रोः पूर्वस्य वा अनुनासिकः </p>
<h2>Neelesh Sanskrit Brief</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p>अधिकारोऽयम् । अस्मिन् रुत्वप्रकरणे रुँ-इत्यस्मात् पूर्वस्य वर्णस्य विकल्पेन अनुनासिकादेशः भवति । </p>
<h2>Neelesh English Brief</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p>For the रुँ generated using the rules from this रूत्वप्रकरण, the letter before  this रुँ is optionally converted to an अनुनासिक.</p>
<h2>Neelesh Sanskrit Detailed</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p>अस्य सूत्रस्य अधिकारः <b>कानाम्रेडिते</b> <a href="8.3.12.html">8.3.12</a> इति यावत् गच्छति ।</p>
<h2>Kashika</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p>अधिकारोऽयम्। इत उत्तरं यस्य स्थाने रुः विधीयते ततः पूर्वस्य तु वर्णस्य वा अनुनासिको भवति इत्येतदधिकृतं वेदितव्यम्, यदित ऊर्ध्वमनुक्रमिष्यामस् तत्र। वक्ष्यति <b>समः सुटि</b> <a href="8.3.5.html">8.3.5</a>। सँस्कर्ता, सँस्कर्तुम्, सँस्कर्तव्यम् । अत्रग्रहणं रुणा सह संनियोगप्रतिपत्त्यर्थम्। अधिकारपरिमाणापरिग्रहे हि सति <b>ढो ढे लोपः</b> <a href="8.3.13.html">8.3.13</a> इत्यत्रापि पूर्वस्य अनुनासिकः आशङ्क्येत।</p>
<h2>Siddhanta Kaumudi</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p>अत्र रुप्रकरणे रोः पूर्वस्याऽनुनासिको वा स्यात् ॥</p>
<h2>Laghu Siddhanta Kaumudi</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p>अत्र रुप्रकरणे रोः पूर्वस्यानुनासिको वा॥</p>
<h2>Balamanorama</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p><b>अत्रानुनासिकः पूर्वस्य तु वा</b> - अत्रानुनासिक ।मतुवसौ रु सम्बुद्धौ॑ इति रुत्वविध्यनन्तरमिदं पठितम् । अतोऽत्रेत्यनेन रुप्रकरणे इत्यर्थो गम्यते । पूर्वत्वं च 'रु' इत्यपेक्षया ज्ञेयम्, प्रकृत्वात् । तदाह — अत्रेति । उत्तरसूत्रे अनुनासिकाभावपक्षानुवादादेव विकल्पे सिद्धेवा॑ग्रहणं स्पष्टार्थम् ।परस्य नित्यं रुत्वं, पूर्वस्य तु अनुनासिकविकल्प॑ इति वैषम्यस्य सिद्धस्यैव द्योतनार्थस्तुशब्दोऽपि स्पाष्टार्थ एव । इदमेवाभिप्रेत्य मूले विवरणवाक्ये वाग्रहणं त्यक्तमिति प्रौढमनोरमायां मूलकृतैव उक्तम् । अनेन सूत्रेण 'सर्' इत्यत्र सकारादकारोऽनुनासिकः । सँर्स्कर्तेति स्थिते ।</p>
<h2>Padamanjari</h2>
<hr />
<p>index: 8.3.2
sutra: अत्रानुनासिकः पूर्वस्य तु वा</p>
<hr />
<p>पूर्वत्वमिदमापेक्षिकम्, रुत्वं च सन्निहितम् । न च तदपेक्षं पूर्वत्वं सम्भवति; रोरनुनासिकस्य च सहविधानात् । तस्माद्यस्य रुर्विधीयते तदपेक्षमेव पूर्वत्वं विज्ञायत इत्याह - यस्य स्थान इति । अथात्रग्रहणं किमर्थम् ? अत्र रुप्रकरणे यथा स्यात् । अधिकारादप्येतत् सिद्धम्, अधिकारे हि सति रुत्वानुनासिकयोः सह विधानान्नान्यत्र प्रसङ्गः ? अथ आह - अत्रग्रहणमिति । अवधारणमत्र द्रष्टव्यम् - रुणैव सहेति । नन्वधिकारादप्येतत्सिद्धमित्युक्तम् ? अत आह - अधिकारेति । असत्यत्रग्रहणे अनुनासिकाधिकारस्य परिमाणं न ज्ञायेत - एतावत्सु योगेष्वस्य व्यापार इति, ततश्च रुप्रकरणात्परत्राप्यस्याधिकारः सम्भाव्येतेत्यर्थः । तुशब्दः परस्मात्कार्यिणः पूर्वस्य विशेषद्योतनार्थः - परस्य नित्यं रुत्वम्, पूर्वस्य तु वानुनासिक इति । वावचनमनर्थकम्, ज्ञापकात्सिद्धम्, यदयमुतरत्र सूत्रे यस्यानुनासिको न विहितस्तस्माद्रोः पूर्वस्मात्परमनुस्वारं शास्ति; ततो ज्ञायते - विकल्पेनायं भवतीति । न हि नित्येऽस्मिन्विधौ स रोः पूर्वः सम्भवति, यस्यानुनासिको विहित ॥</p></div>