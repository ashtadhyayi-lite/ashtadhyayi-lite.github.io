<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.63.html">
            <button class="muted-button">Prev 5.3.63</button>
        </a>
        <a href="5.3.65.html">
            <button class="muted-button">Next 5.3.65</button>
        </a>
        </nav><h2>Kashika</h2>
<hr />
<p>index: 5.3.64
sutra: युवाल्पयोः कनन्यतरस्याम्</p>
<hr />
<p>युवाल्पशब्दयोः कनित्ययमादेशो भवत्यन्यतरस्यामजद्योः परतः। तयोश्च सत्त्वं पूर्ववज् ज्ञेयम्। सर्वे इमे युवानः, अयम् एषमतिशयेन युव कनिष्ठः। द्वाविमौ युवानौ, अयमनयोरतिशयेन युवा कनीयान्। अयमस्मात् कनीयान्। यविष्ठः, यवीयानिति वा। सर्वे इमेऽल्पाः, अयम् एषामतिशयेन अल्पः कनिष्ठः। उभाविमावल्पौ, अय्मनयोरतिशयेन अल्पः कनीयान्। अयमस्मात् कनीयान्। अल्पिष्ठः, अल्पीयानिति वा।</p>
<h2>Siddhanta Kaumudi</h2>
<hr />
<p>index: 5.3.64
sutra: युवाल्पयोः कनन्यतरस्याम्</p>
<hr />
<p>एतयोः कनादेशो वा स्यादिष्ठेयसोः । कनिष्ठः । कंनीयान् । पक्षे यविष्ठः । अल्पिष्ठः । इत्यादि ॥</p>
<h2>Balamanorama</h2>
<hr />
<p>index: 5.3.64
sutra: युवाल्पयोः कनन्यतरस्याम्</p>
<hr />
<p><em>युवाल्पयोः कनन्यतरस्याम्</em> - युवाल्पयोः । इष्ठेयसोरिति । 'अजादी' इत्यनुवृत्तस्य सप्तम्या विपरिणामादिति भावः । कनिष्ठः कनीयानिति । अयमनयोरतिशयेन युवा अल्पो वेत्यर्थः । पक्षे यविष्ठ इति । युवन्शब्दादिष्ठनिस्थूलदूरे॑ति वनो लोपे उकारस्य गुणेऽवादेशे रूपम् । अल्पिष्ठ इति । अल्पशब्दादिष्ठनि टिलोपः । इत्यादीति । यवीयान्, अल्पीयानिति रूपद्वयमादिपदग्राह्रम् ।</p></div>