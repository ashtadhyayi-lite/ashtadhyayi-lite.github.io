<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.90.html"><button class="muted-button">Prev 6.1.90</button></a>
        <a href="6.1.92.html"><button class="muted-button">Next 6.1.92</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p>आत् उपसर्गात् ऋति धातोः पूर्वपरयोः एकः वृद्धिः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p>अवर्णान्तात् उपसर्गात् ऋकारादौ धातौ परे पूर्वपरयोः एकः वृद्धि-एकादेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p>When an अवर्णान्त उपसर्ग is followed by a  ऋकारादि धातु, both of them undergo a  वृद्धि-एकादेश. </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p><b>उपसर्गाः क्रियायोगे</b> <a href="1.4.59.html">1.4.59</a> अनेन सूत्रेण प्रादिगणस्य शब्दाः क्रियायोगे उपसर्गसंज्ञां प्राप्नुवन्ति । यदि कश्चन अकारान्तः/ आकारान्तः उपसर्गः ऋकारादेः धातोः पूर्वमागच्छति, तर्हि अवर्ण-ऋवर्णयोः एकः वृद्धि-एकादेशः 'आर्' विधीयते ।      </p>
<p>यथा - प्र + ऋच्छति = प्रार्च्छति । परा + ऋच्छति  = परार्च्छति ।            </p>
<p>अत्र वृद्धि-एकादेशः <b>आद्गगुणः</b> <a href="6.1.87.html">6.1.87</a> इत्यनेन निर्दिष्टं गुणं बाधित्वा आगच्छति । </p>
<p>ज्ञातव्यम् - </p>
<ol>
<li>
<p>अस्मिन् सूत्रे 'आत् उपसर्गात्' इत्युक्तमस्ति । <b>येन विधिस्तदन्तस्य</b> <a href="1.1.72.html">1.1.72</a> अनेन सूत्रेण अस्य अर्थः 'अवर्णान्तात् उपसर्गात्' इति 'अन्तग्रहणं' कृत्वा करणीयः । तथैव, अत्र 'ऋति धातौ' इत्यपि उक्तमस्ति । अत्र  &lt;ऽयस्मिन् विधिः तदादौ अल्ग्रहणेऽ&gt; अनया परिभाषया 'ऋकारादौ धातौ' इति आदिग्रहणं कृत्वा अर्थः ज्ञातव्यः । </p>
</li>
<li>
<p>आ, ऐ, औ एतेषां वर्णानाम् <b>वृद्धिरादैच्</b> <a href="1.1.1.html">1.1.1</a> इत्यनेन वृद्धिसंज्ञा भवति । एतेषु ऋकारस्य स्थाने यदि आकारादेशः भवति तर्हि <b>उरण् रपरः</b> <a href="1.1.51.html">1.1.51</a> इत्यनेन सः नित्यं रपरः एव भवति । अतः अकार-ऋकारयोः स्थाने 'आर्' आदेशः विधीयते ।    </p>
</li>
<li>
<p>अत्र 'आत्' इति अकारस्य पञ्चम्येकवचनमस्ति । अनेन अकार-आकारयोः उभयोः ग्रहणं भवति ।                    </p>
</li>
<li>
<p>यदि धातोः रूपम् ऋकारादिः अस्ति, तदैव अत्र वृद्धि-एकादेशः भवति । यदि धातोः रूपम् ऋकारादिः नास्ति, तर्हि अस्य सूत्रस्य प्रसक्तिः न भवति । यथा - प्र + आर्च्छत् = प्रार्च्छत् ।</p>
</li>
<li>
<p>अस्मिन् सूत्रे 'धातौ' इति पदम् किमर्थम् स्वीक्रियते? उपसर्गाः केवलं धातोः प्राक्  एव आगच्छन्ति, अतः 'उपसर्गात्' इति वदामश्चेत् 'धातोः' अयं अर्थः अपि स्पष्टीभवति । तथापि धातोः पदस्य अस्मिन् सूत्रे ग्रहणं क्रियते । तस्य कारणमेतत् - <b>ऋत्यकः</b> <a href="6.1.128.html">6.1.128</a> अनेन सूत्रेण 'अ + ऋ' अस्यामवस्थायाम् वैकल्पिकः प्रकृतिभावः अपि उच्यते । सः प्रकृतिभावः अत्र मा भूत्, एतत् स्पष्टीकर्तुम् 'धातोः' इति पुनः प्रतिपादनमाचार्यः करोति । 'उपसर्गात् ऋति धातौ नित्यं वृद्धि-एकादेशः भवति, प्रकृतिभावः न भवति' इत्यर्थः ।                                                                  </p>
</li>
<li>
<p>'ऋति' इत्यत्र तपरकरणम् कृतमस्ति, अतः केवलं ह्रस्व-ऋकारादि-धातौ परे एव अस्य सूत्रस्य प्रसक्तिः अस्ति, दीर्घ-ॠकारादौ धातौ परे न । यथा - प्र + ॠणाति = प्रर्णाति । इत्यत्र <b>आद्गुणः</b> <a href="6.1.87.html">6.1.87</a> इत्यनेन गुण-एकादेशं कृत्वा रूपं सिद्ध्यति ।</p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p>आतित्येव। अवर्णान्तादुपसर्गातृकारादौ धातौ परतः पूर्वपरयोः स्थाने वृद्धिरेकादेशो भवति। आद्गुणापवादः। उपार्च्छति। प्रार्च्छति। उपार्ध्नोति। उपसर्गातिति किम्? खट्वर्च्छति। मालर्च्छति। प्रगता ऋ च्छका अस्माद् देशात् प्रर्च्छको देशः। यत्क्रियायुक्ताः प्रादयः तं प्रति गत्युपसर्गसंज्ञकाः इति। ऋतीति किम्? उप इतः उपेतः। तपरकरणम् किम्? उप ऋकरीयति उपर्कारीयति। <b>वा सुप्यापिशलेः</b> <a href="6.1.92.html">6.1.92</a> इति विकल्पः स्यात्। उपसर्गग्रहणादेव धातुग्रहणे सिद्धे धातुग्रहणं शाकलनिवृत्त्यर्थम्। <b>ऋत्यकः</b> <a href="6.1.128.html">6.1.128</a> इति हि शाकल्यस्य प्रक्र्तिभावः प्राप्नोति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p>अवर्णान्तादुपसर्गादृकारादौ धातौ परे वृद्धिरेकादेशः स्यात् । उपार्च्छति । प्रार्च्छति ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p>अवर्णान्तादुपसर्गादृकारादौ धातौ परे वृद्धिरेकादेशः स्यात्। प्रार्च्छति॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p><b>उपसर्गादृति धातौ</b> - उपसर्गादृति । आद्गुण इत्यत आदिति पञ्चम्यन्तमनुवर्तते । तच्च उपसर्गाविशेषणम्, अतस्तदन्तविधिः । अकारान्तादिति लभ्यते । ऋतीति धातोर्विशेषणम् । यस्मिन्विधिरिति तदादिविधिः । ऋकारादाविति लभ्यते । वृद्धिरेचीत्यतो वृद्धिरिति चानुवर्तते ।एकः पूर्वपरयो॑रित्यधिकृतम् । तदाह — अवर्णान्तादित्यादिना । एकादेश इति ।पूर्वपरयोरचो॑रिति शेषः । अन्यथा उपसर्गस्य धातोश्च सर्वादेशः स्यात् । उपाच्र्छति प्राच्र्छतीति । उप ऋच्छतिं प्रऋच्छतीति स्थिते गुणे प्राप्तेऽनेन वृद्धी-रपरत्वम् ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.91
sutra: उपसर्गादृति धातौ</p>
<hr />
<p>उपार्च्छतीति। ठृच्छ गन्तीन्द्रियप्रलयमूर्तिभावेषुऽ।  प्रर्च्छको देश इति। अत्र यत्क्रियायुक्ताः प्रादयः इति गमिं प्रति प्रशब्दस्योपसर्गत्वं नर्च्छतिं प्रतीति भवति प्रत्युदाहरणम्। वा सुप्यापिशलेरिति हि विकल्पः स्यादिति। तेनोतरार्थन्तपरकरणमिति भावः। धातुग्रहणमनर्थकम्, यत्र चोपसर्गत्वं न सम्भवति, तत्रोपसर्गग्रहणेन प्रादयोऽपिलक्ष्यन्ते, यथा-नासिकाया नस्बावविधौ; इह तु मुख्यमेवोपसर्गत्वं सम्भवति तत्किं धातुग्रहणेन ? इत्यत आह-उपसर्गग्रहणादेवेति। शाकल्यस्येदं शाकलम्, तस्य निवृत्यर्थं पुनर्द्धातुग्रहणम्। सति तु दातुग्रहणे योगविभागेन पुनर्वृद्धिर्विधीयत इति शाकलं बाध्यते। असति तु तस्मिन् शाकल्यमतेन परत्वात् प्रकृतिभावः स्यादेव ॥</p></div>