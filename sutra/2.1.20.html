<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="2.1.19.html"><button class="muted-button">Prev 2.1.19</button></a>
        <a href="2.1.21.html"><button class="muted-button">Next 2.1.21</button></a>
        </nav><h2>Kashika</h2>
<hr />
<p>index: 2.1.20
sutra: नदीभिश्च</p>
<hr />
<p>सङ्ख्या इत्यनुवर्तते। नदीवचनैः शब्दैः सह सङ्ख्या समस्यते, अव्ययीभावश्च समासो भवति। समाहारे च अयम् इष्यते। सप्तगङ्गम्। द्वियमुनम्। पञ्चनदम्। सप्तगोदावरम्।</p>
<h2>Siddhanta Kaumudi</h2>
<hr />
<p>index: 2.1.20
sutra: नदीभिश्च</p>
<hr />
<p>नदीभिः सह सङ्ख्या प्राग्वत् ।&lt;!समाहारे चायमिष्यते !&gt; (वार्तिकम्) ॥ सप्तगङ्गम् । द्वियमुनम् ॥ </p>
<h2>Laghu Siddhanta Kaumudi</h2>
<hr />
<p>index: 2.1.20
sutra: नदीभिश्च</p>
<hr />
<p>नदीभिः सह संख्या समस्यते। <b>समाहारे चायमिष्यते</b> (वार्त्तिकम्) । पञ्चगङ्गम्। द्वियमुनम्॥</p>
<h2>Balamanorama</h2>
<hr />
<p>index: 2.1.20
sutra: नदीभिश्च</p>
<hr />
<p><b>नदीभिश्च</b> - नदीभिश्च । प्राग्वदिति । नदीभिः संख्या समस्यते सोऽव्ययीभाव इत्यर्थः । समाहारे चेति — वार्त्तिकम् । चकार एवार्थे । भाष्ये चकारविहीनस्यैव पाठात् । सप्तगङ्गमिति । सप्तानां गङ्गानां समाहार इति विग्रहेतद्धितार्थोत्तरपदसमाहारे चे॑ति द्विगुसमासं बाधित्वाऽव्ययीभावसमासः । द्वियमुनमिति । द्वयोर्यमुनयो समाहार इति विग्रहः । अत्र नदीशब्देन नदीशब्दविशेषस्य, नदीवाचकानां च ग्रहणमिति संख्यासंज्ञासूत्रे भाष्ये स्पष्टम् । तेन पञ्चनदं सप्तगोदावरमित्यादि सिध्यति । </p>
<h2>Padamanjari</h2>
<hr />
<p>index: 2.1.20
sutra: नदीभिश्च</p>
<hr />
<p>नदीवचनैः शब्दैरिति। नदीभिरिति बहुवचननिर्देशात्स्वरूपस्य संज्ञा नद्याश्च ग्रहणमिति भावः। समाहारे चायमिष्यत इति। अन्यथा पुरस्तादपवादन्यायेन'पूर्वकालैक'  इत्यस्यायं बाधकः स्यात्। समाहारे तु परत्वाद् द्विगुहेव स्यात्, ततश्चैकनदीत्यत्राव्ययीभावे सति तन्निबन्धनः'नदीपौर्णमास्याग्रहायणीभ्यः'  इति टच् प्राप्नोति नपुंसकत्वं च, न ह्यत्र विशेषवाचिनामेव ग्रहणमिति प्रमाणमस्ति। यस्तु'गोदावर्याश्च नद्यश्च'  इत्यच् समासान्तः, स पञ्चनदमित्यादावव्ययीभाव एव भवति, एकनदीत्यत्र तत्पुरुषे न भवति। समाहारविवक्षायां च एकापूपीवदेकनदमित्यपि भवति। तथान्यपदार्थेऽप्यव्ययीभावः स्याद् द्वीरावतीको देश इति। न चात्र परत्वाद्वहुव्रीहिः; अशेषत्वात्, न ह्यसति समाहारग्रणेऽयं शेषो भवति। तस्मात्सुष्ठूअक्तम् - समाहरे चायमिष्यत इति। एतच्चाभिधानस्वाभाव्याल्लभ्यते॥</p></div>