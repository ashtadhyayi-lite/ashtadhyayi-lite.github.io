<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.30.html"><button class="muted-button">Prev 6.1.30</button></a>
        <a href="6.1.32.html"><button class="muted-button">Next 6.1.32</button></a>
        </nav><h2>Kashika</h2>
<hr />
<p>index: 6.1.31
sutra: णौ च संश्चङोः</p>
<hr />
<p>विभाषा श्वेः <a href="6.1.30.html">6.1.30</a> इति वर्तते। सन्परे चङ्परे च णौ परतः श्वयतेर्धातोः विभाषा सम्प्रसारणं भवति। शुशावयिषति। चङि अशूशवत्, अशिश्वयत्। सम्प्रसारणं सम्प्रसारणाश्रयं च बलीयो भवतीति वचनादन्तरङ्गमपि वृद्ध्यादिकं सम्प्रसारणेन बाध्यते। कृते तु संप्रसारणे वृद्धिरावादेशश्च। ततः <b>ओः पुयण्ज्यपरे</b> <a href="7.4.80.html">7.4.80</a> इत्येतद् वचनं ज्ञापकं णौ कृतस्थानिवद्भावस्य, इति स्थानिवद्भावात् शुशब्दो द्विरुच्यते।</p>
<h2>Siddhanta Kaumudi</h2>
<hr />
<p>index: 6.1.31
sutra: णौ च संश्चङोः</p>
<hr />
<p>सन्परे चङ्परे च णौ श्वयतेः संप्रसारणं वा स्यात् । [(परिभाषा - ) संप्रसारणं तदाश्रयं च कार्यं बलवद्] इति वचनात् संप्रसारणं पूर्वरूपम् । अशूशवत् । अलघुत्वान्न दीर्घः । अशिश्वयत् ॥</p>
<h2>Balamanorama</h2>
<hr />
<p>index: 6.1.31
sutra: णौ च संश्चङोः</p>
<hr />
<p><b>णौ च संश्चङोः</b> - णौ च संश्चङोः । 'विभाषा ओ' रिति सूत्रमनुवर्तते ।ष्यङ संप्रसारण॑मिति चातदाह —  सन्तपर इत्यादिना । नन्वन्तरङ्गत्वात्संप्रसारणात्पूर्वं वृद्ध्यायादेशयोः कृतयोः पश्चात्संप्रसारणे पूर्वरूपे अशीशवदिति स्यात्, अशूशवदिति न स्यादित्यत आह —  संप्रसारण तदाश्रयं चेति । इदं वचनंलिटभ्यासस्ये॑ति सूत्रभाष्ये स्थितम् । एवं च अइआ इ अत् इत्यत्र वृद्ध्यायादेशाभ्यां प्रागेव वकारस्य संप्रसारणमुकार इति फलितम् । पूर्वरूपमिति । ततश्च शु इत्यस्य द्वित्वे उत्तरखण्डस्य णिचमाश्रित्य वृद्ध्यावादेशयोरुपधाह्रस्वे सन्वत्त्वविषयत्वादभ्यासदीर्घे फलितमाह —  अशूशवदिति । संप्रसारणाऽभावपक्षे अशिआयदित्यत्र अभ्यास्दीर्घमाशङ्क्य आह —  अलघुत्वादिति । संयोगापरकत्वादिति भावः । अवपूर्वात्स्तम्भेण्र्यन्तादवष्टम्भयतीत्यादि ।अवाच्चालम्बनादविदूर्ययो॑रिति षत्वम् । चङि अवातस्तम्भदित्यत्र षत्वे प्राप्ते — </p>
<h2>Padamanjari</h2>
<hr />
<p>index: 6.1.31
sutra: णौ च संश्चङोः</p>
<hr />
<p>'णौ'  इतिक श्वयत्यपेक्षया परस्प्तमी,'संश्चङेः'  इति ण्यपेक्षया। तदाह - सन्परे चङ्परे च णौ परत इति। अन्तरङ्गमपीति। अन्तरङ्गत्वं तु णिज्मात्रापेक्षत्वात्। वृद्ध्यादिकमिति। आदिशब्देनायादेशो गृह्यते, यदा तु'संप्रसारणं संप्रसारणाश्रयं च कार्यं बलीयः'  इति परिभाषा प्रयोजनाबावात्प्रत्याख्याता, तदा'णौ च संख्चङेर्विषयभूतयोः'  इति। ओः पुयण्जीत्यादि। यथा चैतज्ज्ञापकं तथा'द्विर्वचने' चिऽ इत्यत्र प्रतिपादितम्। अत्र स्थानिवद्भावादित्यतः पूर्वम्'द्वितीयो' पिऽ इतिशब्दः पाठयः।'तेन'  इति वा पठितव्यम् ॥</p></div>