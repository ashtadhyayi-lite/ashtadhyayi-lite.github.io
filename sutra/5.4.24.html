<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.23.html"><button class="muted-button">Prev 5.4.23</button></a>
        <a href="5.4.25.html"><button class="muted-button">Next 5.4.25</button></a>
        </nav><h2 class="dev">देवतान्तात्तादर्थ्ये यत्</h2><p class="sname"><font color=blue>5-4-24 देवतान्तात् तादर्थ्ये यत्</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">तत् प्रकृतवचने मयट्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 5.4.24
sutra: देवतान्तात्तादर्थ्ये यत्</p>
<hr />
<p>देवतान्तात् तादर्थ्ये यत् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.4.24
sutra: देवतान्तात्तादर्थ्ये यत्</p>
<hr />
<p>यस्य शब्दस्य अन्ते 'देवता' इति विद्यते, तस्मात् 'तदर्थम्' इत्यर्थे यत्-प्रत्ययः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.4.24
sutra: देवतान्तात्तादर्थ्ये यत्</p>
<hr />
<p>यस्य अन्ते  'देवता' इति शब्दः विद्यते (यथा - अग्निदेवता, वायुदेवता, सूर्यदेवता - आदयः) तस्मात् शब्दात् चतुर्थीसमर्थात् प्रथमार्थे 'यत्' इति प्रत्ययः विधीयते । </p>
<p>यथा - </p>
<ol>
<li>अग्निदेवतायै इदम् </li>
</ol>
<p>= अग्निदेवता + यत् </p>
<p>→ अग्निदेवत् + य [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→  अग्निदेवत्यम् । </p>
<ol>
<li>
<p>वायुदेवतायै इदम् = वायुदेवत्यम् ।</p>
</li>
<li>
<p>पितृदेवतायै इदम् = पितृदेवत्यम् ।</p>
</li>
</ol>
<p>'यत्' प्रत्यये यकारः <b>तित्स्वरितम्</b> <a href="6.1.185.html">6.1.185</a> इत्यनेन स्वरविधानम् कारयितुम् स्थापितः अस्ति ।                           </p>
<p>विशेषः - </p>
<ol>
<li>
<p>यद्यपि इदम् सूत्रम् स्वार्थिकप्रकरणे विद्यते, तथाप्यत्र प्रत्ययः स्वार्थे न विधीयते, अपितु चतुर्थीसमर्थात् 'इदम्' अस्मिन् अर्थे विधीयते इति ज्ञातव्यम् ।</p>
</li>
<li>
<p>अस्मिन् सूत्रे प्रयुक्तः 'तादर्थ्य' इति शब्दः स्वयम् तद्धितान्तः अस्ति । 'तदर्थम् इत्येव' इति विग्रहे <b>गुणवचनब्राह्मणादिभ्यः कर्मणि च</b> <a href="5.1.124.html">5.1.124</a> इत्यत्र पाठिते &lt;!चातुर्वर्ण्यादिभ्यः स्वार्थे उपसङ्ख्यानम्!&gt; इत्यस्मिन् वार्त्तिके निर्दिष्टे 'चातुर्वर्ण्यादि' गणे अस्य समावेशः भवति, अतः स्वार्थे ष्यञ्-प्रत्ययं कृत्वा 'तादर्थ्य' शब्दः सिद्ध्यति । </p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 5.4.24
sutra: देवतान्तात्तादर्थ्ये यत्</p>
<hr />
<p>देवताशब्दान्तात् प्रातिपदिकात् चतुर्थीसमर्थात् तादर्थे यत्प्रत्ययो भवति। तदर्थ एव तादर्थ्यम्। चातुवर्ण्यादित्वात् ष्यञ्। तदिति प्रकृत्यर्थे निर्दिश्यते। आग्निदेवतायै इदमग्निदेवत्यम्। पितृदेवत्यम्। वायुदेवत्यम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.4.24
sutra: देवतान्तात्तादर्थ्ये यत्</p>
<hr />
<p>तदर्थ एव तादर्थ्यम् । स्वार्थे ष्यञ् । अग्निदेवतायै इदमग्निदेवत्यम् । पितृदेवत्यम् ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 5.4.24
sutra: देवतान्तात्तादर्थ्ये यत्</p>
<hr />
<p><b>देवतान्तात्तादर्थ्ये यत्</b> - देवतान्तात्तादर्थ्ये यत् । तदर्थ एवेति । तच्छब्देन देवतान्तस्यार्थ उच्यते, तस्मै अयं तदर्थः, ततः स्वार्थे चतुर्वर्णादित्वात् ष्यञित्यर्थः । देवतान्तात्प्रातिपदिकाद्यत्स्यात्प्रकृत्यार्थे वस्तुनि वाच्य इत्यर्थः ।त्यज्यमानद्रव्ये उद्देश्यविशेषो देवता मन्त्रस्तुत्या चे॑त्युक्तंसास्य देवते॑त्यत्र अतः पितृदेवत्यं रक्षोदेवत्यमित्यादौ नाव्याप्तिः । तदाह — पितृदेवत्यमिति । देवताशब्दस्य देवा भावः । भाष्ये तु॒पितृदेवत्यमिति न सिध्यती॑त्याक्षिप्यदिवैरेआर्यकर्मणो देवः, तस्मात्स्वार्थे त॑लिति समाहितम् । हविः प्रति पित्रादीनामीआरत्वं स्वामित्यम् । हविस्तु यजमानस्य स्वम् । तच्च यजमानेन अग्न्याद्युद्देशेन त्यक्तं चेत्तदाग्न्यादिस्वामिकं भवितुमर्हति । अतो देवतात्वं त्यज्यमानद्रव्योद्देश्यत्वविसेषात्मकमेव भाष्यरीत्याऽपि पर्यवस्य तीत्यलम् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 5.4.24
sutra: देवतान्तात्तादर्थ्ये यत्</p>
<hr />
<p>चतुर्थीसमर्थादिति। तादर्थ्ये चतुर्थ्या उपसंख्यानादेतल्लभ्यते। पितृदेवत्यमिति। पर्मधारयात्प्रत्ययः। कथं पुनरत्र सामानाधिकरण्यम्? कथं च न स्यात् ? जातिभेदात्, अन्या हि पितृजातिरन्या च देवताजातिः, दर्शयति च - देवा मनुष्याः पितरस्तेऽन्यत आसन्निति, देव एव देवता - स्वार्थिकस्तल् ? एवं तर्हि तल्प्रत्ययस्य प्रकृतिर्देअवशब्दः पचाद्यचि ऐश्वर्यार्थाद्दिवेः साध्यः; न जातिवचनः; ततः सामानाधिकरण्यं स्याद्देवतापितृशब्दयोः। एवं च देवदेवत्यमित्येतदपि सिद्धयति। यागसम्प्रदानमन्त्रस्तुत्यं वा देवता, न जीतिविशेष इत्यर्थः ॥</p></div>