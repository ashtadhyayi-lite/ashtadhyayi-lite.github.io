<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.35.html">
            <button class="muted-button">Prev 4.3.35</button>
        </a>
        <a href="4.3.37.html">
            <button class="muted-button">Next 4.3.37</button>
        </a>
        </nav><h2>Kashika</h2>
<hr />
<p>index: 4.3.36
sutra: वत्सशालाभिजिदश्वयुक्छतभिषजो वा</p>
<hr />
<p>वत्सशालादिभ्यः परस्य जातार्थे प्रत्ययस्य लुग् वा भवति। वत्सशालायां जातः वत्सशालः, वात्सशालः। अभिजित्, आभिजितः। अश्वयुक्, आश्वयुजः। शतभिषक्, शातभिषजः। बहुलग्रहणस्य अयं प्रपञ्चः।</p>
<h2>Siddhanta Kaumudi</h2>
<hr />
<p>index: 4.3.36
sutra: वत्सशालाभिजिदश्वयुक्छतभिषजो वा</p>
<hr />
<p>एभ्यो जातार्थस्य लुग्वा स्यात् । वत्सशाले जातो वत्सशालः । वात्सशालः इत्यादि ।&lt;!जातार्थे प्रतिप्रसूतोऽण्वा डिद्वक्तव्यः !&gt; (वार्तिकम्) ॥ शातभिषः । शातभिषजः । शतभिषक् ॥</p>
<h2>Balamanorama</h2>
<hr />
<p>index: 4.3.36
sutra: वत्सशालाभिजिदश्वयुक्छतभिषजो वा</p>
<hr />
<p><em>वत्सशालाऽभिजिदश्वयुक्छतभिषजो वा</em> - वत्सशालाभिजित् । एभ्य इति । वत्सशाला, अभिजित्, अआयुज्, शतभिषज् इत्येभ्य इत्यर्थः ।परस्ये॑ति शेषः । इत्यादीति अभिजिति जात आभिजितः, अभिजित् । अआयुजोर्जातः-आआयुजः, अआयुक् । शतभिषजि जातः-शातभिषजः , शतभिषक् । जातार्थे इति ।कालाट्ठञि॑ति ठञा निवर्तित औत्सर्गिकोऽण् सन्धिवेलादिसूत्रेण पुनरुत्थितो डिद्वा वक्तव्य इत्यर्थः ।दृष्टं सामे॑ति सूत्र भाष्ये इदं वार्तिकं दृष्टम् । शातभिष इति । अणि ङित्त्वपक्षे टिलोपः । </p>
<h2>Padamanjari</h2>
<hr />
<p>index: 4.3.36
sutra: वत्सशालाभिजिदश्वयुक्छतभिषजो वा</p>
<hr />
<p>वत्सशालेति । ह्रस्वान्तस्य दीर्घान्तस्य वा ग्रहणम् । बहुलग्रहणस्यैवायं प्रपञ्चेति । अश्वयुक्शतभिपक्शब्दावभिप्रेत्यैतदुक्तम् ; अन्ययोरनक्षत्रवाचित्वात् । अभिजिदिति । यद्यपि नक्षत्रमप्यस्ति - ठभिजिन्नाम नक्षत्रपुमपरिष्टादषाढानामितिऽ, मुहूर्तमप्यस्ति ॥</p></div>