<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.3.57.html">
            <button class="muted-button">Prev 6.3.57</button>
        </a>
        <a href="6.3.59.html">
            <button class="muted-button">Next 6.3.59</button>
        </a>
        </nav><h2>Kashika</h2>
<hr />
<p>index: 6.3.58
sutra: पेषंवासवाहनधिषु च</p>
<hr />
<p>पेषं वास वाहन धि इत्येतेषु च उत्तरपदेषु उदकस्य उद इत्ययमादेशो भवति। उदपेषं पिनष्टि। <em>स्नेहने पिषः</em> [[3.4.38]] इति णमुल्। वास उदकस्य वासः उदवासः। वाहन उदकस्य वाहनः उदवाहनः। उदकं धीयतेऽस्मिनिति उदधिः।</p>
<h2>Siddhanta Kaumudi</h2>
<hr />
<p>index: 6.3.58
sutra: पेषंवासवाहनधिषु च</p>
<hr />
<p>उदपेषं पिनष्टि । उदवासः । उदवाहनः । उदधिर्घटः । समुद्रे तु पूर्वेण सिद्धम् ॥</p>
<h2>Balamanorama</h2>
<hr />
<p>index: 6.3.58
sutra: पेषंवासवाहनधिषु च</p>
<hr />
<p><em>पेषंवासवाहनधिषु च</em> - पेषंवास ।पेष॑मिति णमुलन्तमव्ययम् । तस्मन्वासवाहनधिषु च परत उदकशब्दस्य उदः स्यादित्यर्थः । असंज्ञार्थं वचनम् । उदपेषं पिनष्टीति । उदकेन पिनष्टीत्यर्थः । 'स्नेहने पिषः' इति णमुल् । कषादिषु यताविध्यनुप्रयोगः । उदवास इति । उदकस्य वास इति विग्रहः । उदवाहन इति । करणे ल्युट् । उदकस्य वाहक इत्यर्थः । उदधिर्घट इति उदकंधीयतेऽस्मिन्निति विग्रहः ।कर्मण्यधिकरणे चे॑ति किप्रत्ययः । असंज्ञात्वास्फोरणाय 'घट' इति विशेष्यम् । समुद्रे त्विति । तत्र उदधिशब्दस्य संज्ञात्वेन 'उदकस्योदः' इति पूर्वसूत्रेण सिद्धमित्यर्थः । </p>
<h2>Padamanjari</h2>
<hr />
<p>index: 6.3.58
sutra: पेषंवासवाहनधिषु च</p>
<hr />
<p>असंज्ञार्यमिदम् । उदधिरिति । कर्मण्यधिकरणे च चेति किप्रत्ययः । घटादिरत्रोदधिः, समुद्रे पूर्वेणैव सिद्धेः ॥</p></div>