<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.2.132.html"><button class="muted-button">Prev 4.2.132</button></a>
        <a href="4.2.134.html"><button class="muted-button">Next 4.2.134</button></a>
        </nav><h2>Kashika</h2>
<hr />
<p>index: 4.2.133
sutra: कच्छादिभ्यश्च</p>
<hr />
<p>देशे इत्येव। कच्छ इत्येवमादिभ्यो देशवाचिभ्यः अण् प्रत्ययो भवति शैसिकः। वुञादेरपवादः। काच्छः। सैन्धवः। वार्णवः। कच्छशब्दो न बहुवचनविषयः, तस्य मनुस्यतत्स्थयोर्वुञर्थः पाठः। विजापकशब्दः पठ्यते, तस्य कोपधत्वादेव अणि सिद्धे ग्रहनमुत्तरार्थम्। कच्छ। सिन्धु। वर्णु। गन्धार। मधुमत्। कम्बोज। कश्मीर। साल्व। कुरु। रङ्कु। अणु। खण्ड। द्वीप। अनूप। अजवाह। विजापकः। कुलून। कच्छादिः।</p>
<h2>Siddhanta Kaumudi</h2>
<hr />
<p>index: 4.2.133
sutra: कच्छादिभ्यश्च</p>
<hr />
<p>देशवाचिभ्योऽण् । वुञादेरपवादः । काच्छः । सैन्धवः ॥</p>
<h2>Balamanorama</h2>
<hr />
<p>index: 4.2.133
sutra: कच्छादिभ्यश्च</p>
<hr />
<p><b>कच्छादिभ्यश्च</b> - कच्छादिभ्यश्च । काच्छ इति । अत्र वुञोऽपवादोऽण् । सैन्धव इति । #ओर्देशे ठञोऽपवादः । </p>
<h2>Padamanjari</h2>
<hr />
<p>index: 4.2.133
sutra: कच्छादिभ्यश्च</p>
<hr />
<p>वुञोदेरपवाद इति । ये जनपदवाचिनो बहुवचनविषयाः, तेभ्यो वुञोऽपवादः, सिन्धुवर्णुशब्दाभ्यामोर्देअशे ठञः । साल्वशब्दः पठ।ल्ते - जनपदलक्षणो वुञ्मा भूदिति । ठपदातौ साल्वात्ऽ'गोयवाग्वोश्च'  इति नियमार्थं भविष्यति - अपदातावेव गोयवाग्वोरेवेति, वृद्धत्वाच्छः प्राप्नोति ॥</p></div>