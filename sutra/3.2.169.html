<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.2.168.html">
            <button class="muted-button">Prev 3.2.168</button>
        </a>
        <a href="3.2.170.html">
            <button class="muted-button">Next 3.2.170</button>
        </a>
        </nav><h2>Kashika</h2>
<hr />
<p>index: 3.2.169
sutra: विन्दुरिच्छुः</p>
<hr />
<p>विदेर्नुमागमः, इषेः छत्वमुकारश्च प्रत्ययो निपात्यते तच्छीलादिषु कर्तृषु। वेदनशीलो विन्दुः। एषणशील इच्छुः।</p>
<h2>Siddhanta Kaumudi</h2>
<hr />
<p>index: 3.2.169
sutra: विन्दुरिच्छुः</p>
<hr />
<p>वेत्तेर्नुम् एषेश्छत्वं च निपात्यते । वेत्ति तच्छीलो विन्दः । इच्छति इच्छुः ॥</p>
<h2>Balamanorama</h2>
<hr />
<p>index: 3.2.169
sutra: विन्दुरिच्छुः</p>
<hr />
<p><em>विन्दुरिच्छुः</em> - विन्दुरिच्छुः । वेत्तेरिति । 'विद ज्ञाने' इत्यस्यादुप्रत्यये प्रकृतेर्नुमागमः । इषु इच्छायामित्यस्मादुप्रत्यये षकारस्य छत्वं च निपात्यते इत्यर्थः । वेत्तीति । धातुप्रदर्शनम् । तच्छील इति । वेदनशील इत्यर्थः । इच्छतीति ।इषु इच्छाया॑मिति धातुप्रदर्शनम् । एषणशील इत्यर्थः । </p>
<h2>Padamanjari</h2>
<hr />
<p>index: 3.2.169
sutra: विन्दुरिच्छुः</p>
<hr />
<p>विन्दुरिच्छुः॥ विदेरिति। ज्ञानार्थस्य ग्रहणं नेतरेषाम्, अभिधानात्, निपातनाद्वा। बिन्दुशब्दस्तु पवर्गादिः'बिदि अवयवे'  इत्यस्मादौणादिके'मृगय्वादयश्च'  इत्युप्रत्यये भवति। वकारस्यच्छन्दसि पक्षे भकार इष्यते - वैश्वदेवा भिन्दव इति। इषेरिति। ठिषु इच्छायाम्ऽ इत्यस्य। ठिषु गतौऽ ठिष ठाभीक्ष्ण्येऽ इत्येतयोस्तु पूर्ववदग्रहणम्॥</p></div>