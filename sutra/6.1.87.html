<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.86.html"><button class="muted-button">Prev 6.1.86</button></a>
        <a href="6.1.88.html"><button class="muted-button">Next 6.1.88</button></a>
        </nav><h2>Sandhi Samaasa Split</h2>
<hr />
<p>index: 6.1.87
sutra: आद्गुणः</p>
<hr />
<p>आद् अचि पूर्वपरयोः एकः गुणः </p>
<h2>Neelesh Sanskrit Brief</h2>
<hr />
<p>index: 6.1.87
sutra: आद्गुणः</p>
<hr />
<p>अवर्णात् परस्य अच्-वर्णे परे पूर्वपरयोः एकः गुणः आदेशः भवति ।</p>
<h2>Neelesh English Brief</h2>
<hr />
<p>index: 6.1.87
sutra: आद्गुणः</p>
<hr />
<p>When an अवर्ण is followed by an अच् letter, both of them are replaced by a गुण letter. </p>
<h2>Neelesh Sanskrit Detailed</h2>
<hr />
<p>index: 6.1.87
sutra: आद्गुणः</p>
<hr />
<p>अकारात् / आकारात् यदि स्वरः आगच्छति तर्हि उभयोः एकः गुणादेशः भवति । </p>
<p><b>अदेङ् गुणः</b> <a href="1.1.2.html">1.1.2</a> इत्यनेन अ-ए-ओ-वर्णानाम् गुणसंज्ञा भवति । एतेषु <b>स्थानेऽन्तरतमः</b> <a href="1.1.50.html">1.1.50</a> इत्यनेन स्थानसाधर्म्येण यः वर्णः सदृशतमः सः आदेशरूपेण आगच्छति ।</p>
<p>यद्यपि अस्मिन् सूत्रे अकारात् / आकारात् परः कोऽपि स्वरः अस्ति चेत् गुणादेशः दीयते, तथापि -</p>
<p>1) अकार/आकारात् अकार/आकारे परे <b>अकः सवर्णे दीर्घः</b> <a href="6.1.101.html">6.1.101</a> इत्यनेन पूर्वपरयोः एकः सवर्णदीर्घः विधीयते, न हि गुणः ।</p>
<p>2) अकार/आकारात् एच्-वर्णे परे <b>वृद्धिरेचि</b> <a href="6.1.88.html">6.1.88</a> इत्यनेन वृद्धि-आदेशः भवति ।</p>
<p>अतः अस्य सूत्रस्य प्रसक्तिः केवलं अवर्णात् परे इक्-वर्णः आगच्छति चेदेव भवति । क्रमेण पश्यामः -</p>
<p>1) अ/आ + इ/ई - इत्यत्र उभयोः स्थाने स्थानसाधर्म्येण एकारः आगच्छति । (अकारस्य उच्चारणस्थानम् = कण्ठः । इकारस्य उच्चारणस्थानम् तालु । एकारस्य उच्चारणस्थानम् कण्ठतालु । )</p>
<p>यथा - देव + इन्द्रः = देवेन्द्रः । महा + इन्द्रः  = महेन्द्रः । देव + ईशः = देवेशः । महा + ईशः = महेशः ।</p>
<p>2) अ/आ + उ/ऊ - इत्यत्र उभयोः स्थाने स्थानसाधर्म्येण ओकारः आगच्छति । (अकारस्य उच्चारणस्थानम् = कण्ठः । उकारस्य उच्चारणस्थानम् ओष्ठौ । ओकारस्य उच्चारणस्थानम् कण्ठोष्ठम् । )</p>
<p>यथा - देव + उदकम्  = देवोदकम् । महा + उदकम्  = महोदकम् । देव + ऊर्जा = देवोर्जा  । महा + ऊर्जा = महोर्जा ।</p>
<p>ऊर्जा    </p>
<p>3) अ/आ + ऋ/ॠ - इत्यत्र  अकारस्य उच्चारणस्थानम् = कण्ठः । ऋकारस्य उच्चारणस्थानम् मूर्धा । अत्र यद्यपि अकार-एकार-ओकारेभ्यः कस्यापि वर्णस्य उच्चारणम् कण्ठ-मूर्धा नास्ति, तथापि <b>उरण् रपरः</b> <a href="1.1.51.html">1.1.51</a> इत्यनेन एतत् ज्ञायते यत् ऋकारस्य स्थाने प्रवर्तमानः अकार/इकार/उकारः सर्वदा रेफेण सह एव आगच्छति । अतः अ/आ + ऋ/ॠ  इत्यत्र केवलं 'अ' इति गुणादेशः न भवति, अपितु 'अर्' इति रपरः अकारः एव गुणादेशरूपेण आगच्छति । अर्-इत्यस्य उच्चारणस्थानम् 'कण्ठ + मूर्धा' यत् स्थानसाधर्म्येण अकार-ऋकारयोः उच्चारणस्थानवदेव अस्ति । अतः अ/आ + ऋ/ॠ इत्यत्र उभयोः स्थाने स्थानसाधर्म्येण अर्-आदेशः भवति ।</p>
<p>यथा - ब्रह्म + ऋषि = ब्रह्मर्षि । महा + ऋषि = महर्षि । </p>
<p>4) अ/आ + ऌ - इत्यत्रापि <b>उरण् रपरः</b> <a href="1.1.51.html">1.1.51</a> इत्यनेन अकारः सदा 'अल्' इति लपरः आगच्छति । अल्-इत्यस्य उच्चारणस्थानम् कण्ठदन्ता, यत् स्थानसाधर्म्येण अकार-ऌकारयोः उच्चारणस्थानवदेव अस्ति । अतः अ/आ + ऌ इत्यत्र उभयोः स्थाने स्थानसाधर्म्येण अल्-आदेशः भवति ।</p>
<p>यथा - तव + ऌकारः = तवल्कारः ।</p>
<p>ज्ञातव्यम् - अस्मिन् सूत्रे प्रयुक्तः 'आत्' अयं शब्दः अकारस्य पञ्चम्येकवचनमस्ति । अत्र तपरकरणम् नास्ति, यतः आकारस्य तपरकरणम् भवितुं न अर्हति  ।                      </p>
<h2>Kashika</h2>
<hr />
<p>index: 6.1.87
sutra: आद्गुणः</p>
<hr />
<p>अचि इत्यनुवर्तते। अवर्णात्परो योऽच् च पूर्वो योऽवर्णः तयोः पूर्वपरयोः अवर्णाचोः स्थाने एको गुण आदेशो भवति। तवेदम्। खट्वेन्द्रः। मालेन्द्रः। तवेहते। खट्वेहते। तवोदकम्। खट्वोदकम्। तवर्श्यः। खट्वर्श्यः। तवल्कारः। खट्वल्कारः। लृकारस्य स्थाने योऽने योऽण् तस्य लप्रत्वम् इष्यते।</p>
<h2>Siddhanta Kaumudi</h2>
<hr />
<p>index: 6.1.87
sutra: आद्गुणः</p>
<hr />
<p>अवर्णादचि परे पूर्वपरयोरेको गुण आदेशः स्यात्संहितायाम् । उपेन्द्रः । रमेशः । गङ्गोदकम् ॥</p>
<h2>Laghu Siddhanta Kaumudi</h2>
<hr />
<p>index: 6.1.87
sutra: आद्गुणः</p>
<hr />
<p>अवर्णादचि परे पूर्वपरयोरेको गुण आदेशः स्यात्। उपेन्द्रः। गङ्गोदकम्॥</p>
<h2>Balamanorama</h2>
<hr />
<p>index: 6.1.87
sutra: आद्गुणः</p>
<hr />
<p><b>आद्गुणः</b> - आद्गुणः । आदिति पञ्चमी नतु तपरकरणम् । एकः पूर्वपरयोरित्यधिकृतम् । तदाह-अवर्णादचीत्यादिना । उपेन्द्र इति । उप-इन्द्र इति स्थिते पकारादकारस्य तस्मादिकारस्य च पूर्वपरयोः कण्ठतालुस्थानकयोस्तथाविध एको गुण एकारः, आन्तरतम्यात् । अथ प्रत्याहारेषु स्ववाच्यवाच्येषूक्तां लक्षणां स्मारयितुं दीर्घविषयोदाहरणमाह-रमेश इति । रमा-ईश इति स्थिते आकारस्य ईकारस्य च स्थाने पूर्ववदेको गुण एकारः । गङ्गोदकमिति । गङ्गा-उदकमिति स्थिते आकारस्य उकारस्य च कण्ठोष्टस्थानकयोस्तथाविध एको गुण ओकारः । कृष्णर्द्धिरित्यत्र कृष्ण ऋद्धिरिति स्थिते आद्गुण इति प्राप्तम् । अत्र अकार ऋकारश्चेति द्वौ स्थानिनौ । तयोरकार एकार ओकारश्चेति त्रयोऽपि गुणः प्रसक्ताः, अकारेण तेषां कण्ठस्थानसाम्याऽविशेषात् ।</p>
<h2>Padamanjari</h2>
<hr />
<p>index: 6.1.87
sutra: आद्गुणः</p>
<hr />
<p>गुणग्रहणं किम्, यावताऽचीति वर्तते, ठेकः पूर्वपरयोऽ इति च, तत्रान्तर्यतः कण्ठतालव्ययोरकारेकारयोः स्थाने तादृश एवैकारो भविष्यति, कण्ठयौष्ठ।ल्योश्चाकारोकारयोः स्थाने तादृश एवौकारो भविष्यति, कण्ठयौष्ठ।ल्योश्चाकारोकारयोः स्थाने तादृश एवौकारो भविष्यति; चैकारौकारयोरपि प्रसङ्गः, वृद्दिरेचीति नियमात् ? तदिदानीं नियमार्थम्, ऐचोरनेनैव सिद्धत्वात्, एच्येव वृद्धिभर्वति। उभयथा नियमश्च व्याख्यास्यते, वृद्धिरेवैचीति। इर तर्हि खट्वर्श्यः मालार्श्य इति प्रमाणतोऽन्तरतमो मूर्द्धन्त ऋकारः प्राप्नाति ? माण एव रपरो भवतीति स्थानत् उभरोरन्तरतमः। आकारस्तर्हि प्राप्नोति ? ठिपसर्गादृति धातौऽ इत्येतन्न्यमार्थं भविष्यति - ऋति धातावेवाकारो नान्यत्रेति। प्रुतस्तर्हि प्राप्नोति  - खट्वेन्द्रः,'प्लुतश्च विषये स्मृतः' , प्लुतविदाने हि सति यस्मिन्विषे ब्लुतो विहितस्तस्मिन्नप्यनैनैव भाव्यम् ? अस्मिन्कर्तव्ये आष्टमिकस्य प्लुतस्यासिद्धत्वात्, ततश्च पक्षेऽनुवाददोषपसङ्गत् प्लुगो न भवतीति। इह तर्हि शट्वा ईषा खट्वेषा,शट्वा ऊढा खट्वेढा, आन्तर्यतश्चतुर्मात्र आदेशः प्राप्नोति, गुणग्रहणे तु क्रियमाणे गुणसंज्ञायान्परकरणं सर्वार्थमिति त्रिमात्रचतुर्मात्राणामगुणत्वादप्रसङ्गः। तस्माद् गुणग्रहणम्। श्लेकौ चात्र भवत -  आदेशश्चेद् गुणः केन स्थानेऽन्तरतमो हि साः। ऐदौतौ नैचि तावुक्तावृकारो नोभयन्तरः ॥ आकारो नर्तिधातौ स प्लतश्च विषये स्मृत। आन्तर्यात्रिचतुर्मात्रो गुणश्च तपरः समृतः ॥  इह वृक्षशब्दान्ङ्ः, वृक्षि अ इ अ इन्द्रमिति स्थिते अकारेकायोर्गुणश्च प्राप्नोतीकारयोः सवर्णदीर्घश्च, तत्र शब्दपरविप्रतिषेधाद्दीर्घप्रसङ्गः, तथा तच्छपब्दान्'जश्शसोः शिः' , न इ इन्द्रम्, पचेरुतमैकवचनमिट् शप् पच इ चन्द्रम् ? नैष दोषः एकपदातरङ्गो गुणे भविष्यते प्रगेव पदान्तरसन्निदानात् ।  लृकारस्य स्तानत इतै। यथा चैतल्लभ्यते तथा।'लण्'  इत्यत्र व्याख्यातम् ॥</p></div>