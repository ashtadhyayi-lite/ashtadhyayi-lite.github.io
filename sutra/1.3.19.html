<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.3.18.html">
            <button class="muted-button">Prev 1.3.18</button>
        </a>
        <a href="1.3.20.html">
            <button class="muted-button">Next 1.3.20</button>
        </a>
        </nav><h2>Kashika</h2>
<hr />
<p>index: 1.3.19
sutra: विपराभ्यां जेः</p>
<hr />
<p>शेषात् कर्तरि परस्मैपदम् [[1.3.78]] इत्यस्य अपवादः। विपरा पूर्वाज् जयतेर्धातोरात्मनेपदं भवति। विजयते। पराजयते। विपराशब्दावुपसर्गौ गृह्येते साहचर्यत्। तेन इह न भवति, बहुवि जयति वनम्, परा जयति सेना इति।</p>
<h2>Siddhanta Kaumudi</h2>
<hr />
<p>index: 1.3.19
sutra: विपराभ्यां जेः</p>
<hr />
<p>विजयते । पराजयते । </p>
<h2>Laghu Siddhanta Kaumudi</h2>
<hr />
<p>index: 1.3.19
sutra: विपराभ्यां जेः</p>
<hr />
<p>विजयते। पराजयते॥</p>
<h2>Balamanorama</h2>
<hr />
<p>index: 1.3.19
sutra: विपराभ्यां जेः</p>
<hr />
<p><em>विपराभ्यां जेः</em> - विपराभ्यां जेः । वि परा आभ्यां परस्माज्जिधातोरात्मनेपदमित्यर्थः । विजयते इति । उत्कृष्टो भवतीत्यर्थः । पराजयते इति । निकृष्टो भवतीत्यर्थः ।</p>
<h2>Padamanjari</h2>
<hr />
<p>index: 1.3.19
sutra: विपराभ्यां जेः</p>
<hr />
<p>साहचर्यादिति। द्वयोर्द्दष्टापचारत्वेऽपि परस्परसाहचर्यादित्यर्थः।'नेर्विशः'  इत्यादिप्रकरणसाहचर्याद्वा । बहुवीति। अत्रापि वे जयसि, वी जयत इत्युदाहार्यम्। परा उत्कृष्टा। अथ कथं जेरिति निर्देशः, यावता प्रकृतिवदनुकरणं भवतीति ठचि श्नुधातुऽ इत्यादिनेयङदेशेन भवितव्यम्, न च दीर्घेषु सावकाशमियण्ंó परत्वाद्'घेण्Çóति'  इति गुणो बाधत इति युक्तम्;हृस्वेष्वपि पूर्वविप्रतिषेधेन इयङ् इष्टत्वात्। तथा च'क्षियः'  इति निर्देशः? उच्यते; धातुत्वं तावदर्थाश्रयम् - क्रियावचनो धातुरिति, इह वा विवक्षितार्थं रूपमात्रमनुकृतमिति। अनुकार्यस्यापि धातुत्वं नास्ति प्रागेवानुकरणस्य॥</p></div>