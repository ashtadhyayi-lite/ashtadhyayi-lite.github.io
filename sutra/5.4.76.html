<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.75.html"><button class="muted-button">Prev 5.4.75</button></a>
        <a href="5.4.77.html"><button class="muted-button">Next 5.4.77</button></a>
        </nav><h2>Sandhi Samaasa Split</h2>
<hr />
<p>index: 5.4.76
sutra: अक्ष्णोऽदर्शनात्</p>
<hr />
<p>अक्ष्णः अदर्शनात् अच् </p>
<h2>Neelesh Sanskrit Brief</h2>
<hr />
<p>index: 5.4.76
sutra: अक्ष्णोऽदर्शनात्</p>
<hr />
<p>समस्तपदे उत्तरपदरूपेण विद्यमानात् 'अक्षि' शब्दात्  'अच्' इति समासान्तप्रत्ययः भवति । परन्तु यत्र समस्तपदेन  'नेत्रम्' इति अर्थः निर्दिश्यते तत्र अयम् प्रत्ययः न विधीयते । </p>
<h2>Neelesh Sanskrit Detailed</h2>
<hr />
<p>index: 5.4.76
sutra: अक्ष्णोऽदर्शनात्</p>
<hr />
<p>यत्र समस्तपदस्य उत्तरपदरूपेण 'अक्षि' इति शब्दः विद्यते, तत्र  'अच्' इति समासान्तप्रत्ययः भवति ।  परन्तु यदि समस्तपदेन नेत्रस्य निर्देशः क्रियते, तर्हि अयमच्-प्रत्ययः न भवति ।              </p>
<p>यथा -</p>
<ol>
<li>लवणम् इव अक्षि यस्य सः   [<b>अनेकमन्यपदार्थे</b> <a href="2.2.24.html">2.2.24</a> इति बहुव्रीहिः   ]</li>
</ol>
<p>= लवण + अक्षि + अच् [वर्तमानसूत्रेण 'अच्' इति समासान्तप्रत्ययः]</p>
<p>→ लवणाक्षि + अच्    [<b>अकः सवर्णे दीर्घः</b> <a href="6.1.101.html">6.1.101</a>]   </p>
<p>→ लवणाक्ष् + अ [<b>यस्येति च</b> <a href="6.4.148.html">6.4.148</a> इति इकारलोपः]</p>
<p>→ लवणाक्ष </p>
<p>लवणम् इव अक्षि यस्य सः लवणाक्षः । One having eyes full of tears  - इत्याशयः ।  </p>
<ol>
<li>पुष्करम् इदमक्षि इव  [<b>उपमितं व्याघ्रादिभिः सामान्याप्रयोगे</b> <a href="2.1.56.html">2.1.56</a> इति तत्पुरुषसमासः] </li>
</ol>
<p>= पुष्कर + अक्षि + अच्   [वर्तमानसूत्रेण 'अच्' इति समासान्तप्रत्ययः]</p>
<p>→ पुष्कराक्षि + अच्  [<b>अकः सवर्णे दीर्घः</b> <a href="6.1.101.html">6.1.101</a>] </p>
<p>→ पुष्कराक्ष् + अच्  [<b>यस्येति च</b> <a href="6.4.148.html">6.4.148</a> इति इकारलोपः]</p>
<p>→ पुष्कराक्ष  [<b>अकः सवर्णे दीर्घः</b> <a href="6.1.101.html">6.1.101</a>]   </p>
<p>पुष्करम् इदं अक्षि इव तत् पुष्कराक्षम् । A blue lotus resembling an eye. </p>
<p>विशेषः - 'पुष्कराक्ष' अस्य शब्दस्य विषये 'पुष्करम् इव अक्षि यस्य सः' एतत् विग्रहवाक्यमपि भवितुमर्हन्ति ।             </p>
<ol>
<li>गवामक्षि [<b>षष्ठी</b> <a href="2.2.8.html">2.2.8</a> इति तत्पुरुषसमासः]   </li>
</ol>
<p>= गो + अक्षि + अच्     </p>
<p>→ ग + अवङ् +  अक्ष् + अच् [<b>अवङ् स्फोटायनस्य</b> <a href="6.1.123.html">6.1.123</a> इति अवङ्-आदेशः । ङित्त्वात् अन्त्यादेशः]        </p>
<p>→ गवाक्ष्  + अच्  [<b>यस्येति च</b> <a href="6.4.148.html">6.4.148</a> इति इकारलोपः]</p>
<p>→ गवाक्ष </p>
<p>गवामक्षि इव तत् गवाक्षम् । A small opening in the wall that resembles cows eye, typically used to see outside is called गवाक्षम् ।</p>
<p>यदि 'नेत्रम्' अस्मिन् सन्दर्भे समस्तपदम् जायते, तर्हि  अयम् प्रत्ययः न भवति । यथा -  ब्राह्मणस्य अक्षि =  ब्राह्मणाक्षि ।                        </p>
<h2>Kashika</h2>
<hr />
<p>index: 5.4.76
sutra: अक्ष्णोऽदर्शनात्</p>
<hr />
<p>अचित्यनुवर्तते। दर्शनादन्यत्र योऽक्षिशब्दः तदन्तातच् प्रत्ययो भवति। लबणाक्षं। पुष्कराक्षम्। उपमितं व्याघ्रादिभिः इति समासः। अदर्शनातिति किम्? ब्राह्मणाक्षि। कथं कबराक्षम्, गवाक्षम् इति? अश्वादीनां मुखप्रच्छादनार्थं बहुच्छिद्रं कबराक्षम्, तेन अपि हि दृश्यते, गवाक्षेण च? न एष दोषः। चक्षुःपर्यायवचनो दर्शनशब्दः प्राण्यङ्गवचन इह अश्रीयते।</p>
<h2>Siddhanta Kaumudi</h2>
<hr />
<p>index: 5.4.76
sutra: अक्ष्णोऽदर्शनात्</p>
<hr />
<p>अचक्षुः पर्यायादक्ष्णोऽच् स्यात्समासान्तः । गवामक्षीव गवाक्षः ॥ </p>
<h2>Laghu Siddhanta Kaumudi</h2>
<hr />
<p>index: 5.4.76
sutra: अक्ष्णोऽदर्शनात्</p>
<hr />
<p>अचक्षुःपर्यायादक्ष्णोऽच् स्यात्समासान्तः। गवामक्षीव गवाक्षः॥</p>
<h2>Balamanorama</h2>
<hr />
<p>index: 5.4.76
sutra: अक्ष्णोऽदर्शनात्</p>
<hr />
<p><b>अक्ष्णोऽदर्शनात्</b> - अथ तत्पुरुषेष्वसाधारणसमासान्तान् वक्तुमुपक्रमते — तत्पुरुषस्याङ्गुलेः ।अच्प्रत्यन्ववपूर्वा॑दित्यतोऽजित्यनुवर्तते, 'समासान्त' इत्यधिकृतम् । तेन समासस्य अन्तावयव इति लभ्यते । प्रत्ययः परश्च इत्यधिकारादच्प्रत्ययस्य तत्पुरुषात्परत्वेऽपि तस्य तदवयवत्वादङ्गुलेरित्यवयवषष्ठी । अङ्गुलेरिति तत्पुरुषविशेषणं, तदान्तविधिः । तदाह संख्याव्ययादेरिति । सङ्ख्या च अव्ययं च सङ्ख्याव्यये, ते आदी यस्येति विग्रहः । द्व्यङ्गुलमिति । तद्धितार्थ॑ इति द्विगुः । प्रमामे द्वयसज्दघ्नञ्मात्रचःप्रमाणेलो द्विगोर्नित्य॑मिति लुक् । द्व्यङ्गुलिशब्दादचि तस्य तद्धितत्वात्तस्मिन् परेयस्येति चे॑ति इकारलोपः । निरङ्गुलमिति ।निरादयः क्रान्ताद्यर्थे॑ इति समासः अच् इलोपः ।</p>
<h2>Padamanjari</h2>
<hr />
<p>index: 5.4.76
sutra: अक्ष्णोऽदर्शनात्</p>
<hr />
<p>ठदर्शनात्ऽ इति वचनादक्षीवाक्षीत्यक्षिसदृशार्थवृत्तिरिहाक्षिशब्द उपातः। लवणाक्षम्, पुत्कराक्षमिति। लवणमक्षीव, पुत्करणक्षीवेति ठुपमितं व्याघ्रादिभिःऽ इति समासः। कथमित्यादि। ननु दर्शनादन्यत्र योऽक्षिशब्दस्तदन्तादित्युक्तम्, गवाक्षकबराक्षयोश्च समुदायो दर्शनवचनः, नाक्षिशब्द इति कात्रानुपपतिः? सत्यम्; अक्ष्यन्ताददर्शनादिति सूत्रार्थः कस्मान्न भवतीति मन्यमानस्यायं प्रश्नो द्रष्टव्यः। चक्षुःपर्याय इति। तस्य प्रसिद्धतरत्वादिति भावः ॥</p></div>