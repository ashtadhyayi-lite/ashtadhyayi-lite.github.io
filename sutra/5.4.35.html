<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.34.html"><button class="muted-button">Prev 5.4.34</button></a>
        <a href="5.4.36.html"><button class="muted-button">Next 5.4.36</button></a>
        </nav><h2>Sandhi Samaasa Split</h2>
<hr />
<p>index: 5.4.35
sutra: वाचो व्याहृतार्थायाम्</p>
<hr />
<p>व्याहृता अर्थायाम् वाचः ठक्</p>
<h2>Neelesh Sanskrit Brief</h2>
<hr />
<p>index: 5.4.35
sutra: वाचो व्याहृतार्थायाम्</p>
<hr />
<p>'व्याहृता (पूर्वप्रकाशिता)' अस्मिन् अर्थे वाच् शब्दात् स्वार्थे ठक्-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.4.35
sutra: वाचो व्याहृतार्थायाम्</p>
<hr />
<p>'व्याहृता' इत्युक्ते 'पूर्वप्रकाशिता' / 'अन्येन उक्ता' । यः सन्देशः  केनचितम् पूर्वमेव कथितः अस्ति, तादृशः सन्देशः 'व्याहृतः सन्देशः' नाम्ना ज्ञायते । एतादृशस्य सन्देशस्य निर्देशार्थम् 'वाच्' शब्दात् स्वार्थे 'ठक्' प्रत्ययः भवति । </p>
<p>प्रक्रिया इयम् -     </p>
<p>पूर्वमुक्ता वाक्</p>
<p>= वाच्  + ठक् </p>
<p>→ वाच्  + इक [<b>ठस्येकः</b> <a href="7.3.50.html">7.3.50</a> इति इक्-आदेशः]</p>
<p>→ वाचिक</p>
<p>यथा - दूतः मन्त्रिणः वाचिकम् कथयति । अत्र मन्त्रिणा उक्ता वाक् दूतेन पुनः कथ्यते, अतः तस्य वाचः निर्देशः 'वाचिकम्' इत्यनेन क्रियते ।            </p>
<p>राजा वाचिकम् श्रुणोति । </p>
<p>स्त्रीत्वे विवक्षिते <b>टिड्ढाणञ्...</b> <a href="4.1.15.html">4.1.15</a> इत्यनेन ङीप्-प्रत्यये कृते 'वाचिकी' इति शब्दः सिद्ध्यति । यथा -  जनाः वाचिकीम् गीताम् पठन्ति । </p>
<p>यदि 'व्याहृता' इति अर्थः नापेक्षते, तर्हि वर्तमानसूत्रस्य प्रयोगः नैव भवति । यथा - देवदत्तस्य मधुरा वाक् । </p>
<p>स्मर्तव्यम् - <b>समर्थानां प्रथमाद्वा</b> <a href="4.1.82.html">4.1.82</a> इत्यनेन अत्र प्रत्ययविधानम् विकल्प्यते, अतः 'वाक्' इत्यस्य शब्दस्य प्रयोगः अपि अस्मिन् विषये भवितुमर्हति । यथा - दूतः मन्त्रिणः वाचम् कथयति । </p>
<h2>Kashika</h2>
<hr />
<p>index: 5.4.35
sutra: वाचो व्याहृतार्थायाम्</p>
<hr />
<p>व्याहृतः प्रकाशितोऽर्थो यस्यास्तस्यां वाचि वर्तमानाद् वाच्शब्दात् स्वार्थे ठक्प्रत्ययो भवति। पूर्वम्न्येन उक्तार्थत्वात् सन्देशवाग् व्याहृतार्था इत्युच्यते। वाचिकं कथयति। वाचिकं श्रद्दधे। व्याहृतार्थायाम् इति किम्? मधुरा वाक् देवदत्तस्य।</p>
<h2>Siddhanta Kaumudi</h2>
<hr />
<p>index: 5.4.35
sutra: वाचो व्याहृतार्थायाम्</p>
<hr />
<p>संदिष्टार्थायां वाचि विद्यमानाद्वाक्शब्दात्स्वार्थे ठक् स्यात् । संदेशवाग् वाचिकं स्यात् ॥</p>
<h2>Padamanjari</h2>
<hr />
<p>index: 5.4.35
sutra: वाचो व्याहृतार्थायाम्</p>
<hr />
<p>व्याहृत इति। उक्त इत्यर्थः। अन्येनेति। संदेष्ट्रा। तेन हि पूर्वमुक्तस्तस्यार्थः संदेशहरं प्रति। सन्देशवागिति। सन्देशरूपा वाक् सन्देशवाक्, सन्दिश्यते इति सन्देशः, तस्य वाक् संदेशवाक् यया संदिष्टोऽर्थोऽभिधीयते। अपर आह - लेख्यादिनावधारितेऽर्थे प्रवर्तमाना वाक् व्याहृतार्थेति। ठतिवर्तन्ते च स्वार्थिकाः प्रकृतितो लिङ्गवचनानिऽ इति नपुंसकत्वम् ॥</p></div>