<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.3.81.html"><button class="muted-button">Prev 3.3.81</button></a>
        <a href="3.3.83.html"><button class="muted-button">Next 3.3.83</button></a>
        </nav><br><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a href="#">Up</a>
<hr />
<p>index: 3.3.82
sutra: करणेऽयोविद्रुषु</p>
<hr />
<p>हनः इति वर्तते। अयस् वि द्रु इत्येतेषु उपपदेषु हन्तेः धातोः करणे कारके अप् प्रत्ययो भवति, घनादेशश्च। अयो हन्यते अनेन इति अयोघनः। विघनः। द्रुघनः। द्रुघणः इति केचिदुदाहरन्ति। कथं णत्वम्? अरीहणादिषु पाठात्। <b>पूर्वपदात् संज्ञायामगः</b> <a href="8.4.3.html">8.4.3</a> इति वा।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 3.3.82
sutra: करणेऽयोविद्रुषु</p>
<hr />
<p>एषु हन्तेः करणेऽप् स्याद्घनादेशश्च । अयो हन्यतेऽनेनेत्ययोघनः । विघनः । द्रुघनः । द्रुघण इत्येके । पूर्वपदात्सञ्ज्ञायां &lt;{SK857}&gt; इति णत्वम् । सञ्ज्ञैषा कुठारस्य । द्रुर्वृक्षः ॥</p>
<h2 id="padamanjari">Padamanjari</h2><a href="#">Up</a>
<hr />
<p>index: 3.3.82
sutra: करणेऽयोविद्रुषु</p>
<hr />
<p>द्रुघन इति । द्रुरिति वनस्पतिनाम्,'वनस्पतयो वै द्रवः'  इति निगमो भवति । पूर्वपदात्संज्ञायामग इति वेति । संज्ञा चैषा कुठारविशेषस्य ॥</p></div>