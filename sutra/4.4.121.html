<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.120.html"><button class="muted-button">Prev 4.4.120</button></a>
        <a href="4.4.122.html"><button class="muted-button">Next 4.4.122</button></a>
        </nav><h2>Sandhi Samaasa Split</h2>
<hr />
<p>index: 4.4.121
sutra: रक्षोयातूनां हननी</p>
<hr />
<p>रक्षस्-यातूनाम् 'हननी' (इति) छन्दसि संज्ञायाम् यत्</p>
<h2>Neelesh Sanskrit Brief</h2>
<hr />
<p>index: 4.4.121
sutra: रक्षोयातूनां हननी</p>
<hr />
<p>षष्ठीसमर्थात् रक्षस्-शब्दात् 'यातु'शब्दात् च 'हननी'  अस्मिन् अर्थे वेदेषु संज्ञायाम् यत्-प्रत्ययः कृतः दृश्यते । </p>
<h2>Neelesh Sanskrit Detailed</h2>
<hr />
<p>index: 4.4.121
sutra: रक्षोयातूनां हननी</p>
<hr />
<p>'हननी' इति हन्-धातोः ल्युट्-प्रत्ययान्तरूपम् । हन्यते अनया सा हननी ।         </p>
<p>रक्षस् (= असूरः / राक्षसः  ) तथा यातु (= राक्षसः / पिशाचः) - एताभ्यां शब्दाभ्याम् षष्ठीसमर्थाभ्याम् 'हननम्' अस्मिन् अर्थे वेदेषु संज्ञायाम् यत्-प्रत्ययः कृतः दृश्यते ।</p>
<ol>
<li>रक्षसाम् हननी </li>
</ol>
<p>= रक्षस् + यत् + टाप्  [<b>अजाद्यतष्टाप्</b> <a href="4.1.4.html">4.1.4</a> इति टाप्]     </p>
<p>→ रक्षस्या ।</p>
<p>रक्षसाः यया हन्यन्ते सा रक्षस्या । रक्षसानां हननस्य साधनम् इत्यर्थः ।</p>
<ol>
<li>यातूनाम् हननी </li>
</ol>
<p>= यातु + यत् + टाप्  [<b>अजाद्यतष्टाप्</b> <a href="4.1.4.html">4.1.4</a> इति टाप्]    </p>
<p>→ यातो + आ + आ [<b>ओर्गुणः</b> <a href="6.4.146.html">6.4.146</a> इति गुणः]</p>
<p>→ यातव् + य + आ [<b>वान्तो यि प्रत्यये</b> <a href="6.1.79.html">6.1.79</a> इति अवादेशः]      </p>
<p>→ यातव्या</p>
<p>यातवाः यया हन्यन्ते सा यातव्या । यातूनाम् हननस्य साधनम् इत्यर्थः ।</p>
<p>ज्ञातव्यम् - वस्तुतः अस्मिन् सूत्रे 'रक्षस्' तथा 'यातु' - द्वौ एव शब्दौ स्तः, अतः सूत्रे वस्तुतः द्विवचनस्य प्रयोगः भवेत् । परन्तु अत्र 'रक्षोयातूनाम्' इति बहुवचनस्य प्रयोगः कृतः अस्ति । अस्य स्पष्टीकरणार्थं काशिकाकारः वदति - 'बहुवचनं स्तुतिवैशिष्ट्यज्ञापनार्थम्' ।  इत्युक्ते, अनेन सूत्रेण निर्दिष्टा हननी 'बहूनाम् रक्षसाम् यातूनाम् च हन्तुम् समर्था अस्ति, केवलं एकस्यैव न', इति हनन्याः स्तुतिं कर्तुमत्र बहुवचनम् कृतमस्ति । तत्वबोधिनीकारः वदति - 'बहुवचनान्तात्प्रत्यये बहूनां रक्षसां हनने सामर्थ्यमुद्भाव्यते मन्त्रे, तथा च स्तुतिविशिष्टा सम्पूर्णा भवति' । अनेके राक्षसः  यातवः च यया हन्यन्ते, तस्याः सामर्थ्यस्य स्तुतिः अत्र विवक्ष्यते - इति आशयः । </p>
<h2>Kashika</h2>
<hr />
<p>index: 4.4.121
sutra: रक्षोयातूनां हननी</p>
<hr />
<p>निर्देशादेव समर्थविभक्तिः। रक्षःशब्दाद् यातुशब्दाच् च षष्ठीसमर्थाद् हननी इत्येतस्मिन्नर्थे यत् प्रत्ययो भवति। हन्यतेऽन्या इति हननी। या वां मित्रावरुणौ रक्षस्या तनू यातव्या। रक्षसां हननी। यातूनां हननी। बहुवचनं स्तुतिवैशिष्ट्यज्ञापनार्थम्। बहुनां रक्षसां हननेन तनूः स्तूयते।</p>
<h2>Siddhanta Kaumudi</h2>
<hr />
<p>index: 4.4.121
sutra: रक्षोयातूनां हननी</p>
<hr />
<p>या ते अग्ने रक्षस्या तनूः (या ते॑ अग्ने रक्ष॒स्या॑ त॒नूः) ॥</p>
<h2>Padamanjari</h2>
<hr />
<p>index: 4.4.121
sutra: रक्षोयातूनां हननी</p>
<hr />
<p>रक्षेरसुनि रक्षः'कमिमनिजनि'  इत्यादिना । यातेस्तौ यातुः । यातुशब्दो रक्षः पर्यायः ।'विरूपाणामपि समानार्थानाम्'  इत्येकशेषस्तु न भवति; बह्वर्थाभिधायिस्वरूपपरत्वेन सूत्रे भिन्नार्थयोर्निर्देशात् । निर्देशादेव समर्थविभक्तिरिति । सा पुनः'कर्तृकर्मणोः कृति'  इति कर्मणि षष्ठी । वहुवचनं स्तुतिवैशिष्ट।ल्ज्ञापनार्थमिति । तद्धि बहुवचनात्प्रत्ययविध्यर्थम्, अन्यथा द्वित्वाद् द्विवचनमेव न्याय्यं स्यात् । कथं पुनर्बहुवचनेन स्तुतिवैशिष्ट।ल्ं ज्ञाप्यते ? तत्राह - बहूनामिति । बहुवचनान्तात्प्रत्यये बहूनां रक्षसां हनने सामर्थ्यमुद्भाव्यते मन्त्रे । तथा च स्तुतिविशिष्टा सम्पूर्णा भवति । योगश्चायं शैषिकयोरण्च्छयोरपवादः ॥</p></div>