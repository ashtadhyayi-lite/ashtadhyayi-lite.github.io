<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.58.html"><button class="muted-button">Prev 1.1.58</button></a>
        <a href="1.1.60.html"><button class="muted-button">Next 1.1.60</button></a>
        </nav><h2 class="title">द्विर्वचनेऽचि</h2><p class="sname"><font color=blue>1-1-59 द्विर्वचने अचि</font> <font color="DeepPink"> स्थानिवत् आदेशः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p>अचः आदेशः परस्मिन् अचि द्विर्वचने पूर्वविधौ स्थानिवत्</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p>अच्-वर्णस्य स्थाने क्रियमाण: आदेशः अजादिनिमित्ते द्वित्वे कर्तव्ये स्थानिवद् भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p>An आदेश done in place of an अच् letter acts like a स्थानी for the द्वित्वकार्य, provided that such a द्वित्वकार्य is caused by an अजादि षनिमित्त. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p>द्विर्वचननिमित्तेऽचि अजादेशः स्थानिवद् भवति , द्विर्वचन एव कर्तव्ये । रूपातिदेशश्च अयं नियतकालः । तेन कृते द्विर्वचने पुनरादेश रूपम् एव अवतिष्ठते । आल्लोप-उपधालोप-णिलोप-यण्-अयवायावादेशाः प्रयोजनम् । आल्लोपः - पपतुः, पपुः । <b>आतो लोप इटि च</b> <a href="6.4.64.html">6.4.64</a> इति आकारलोपे कृते तस्य स्थानिवद्भावाद् <b>एकाचो द्वे प्रथमस्य</b> <a href="6.1.1.html">6.1.1</a> इति द्विर्वचनं भवति । </p>
<p>उपधालोपः - जघ्नतुः,  जघ्नुः । <b>गमहनजनखनघसां लोपः क्ङित्यनङि</b><a href="6.4.98.html">6.4.98</a> इत्युपधालोपे कृते अनच्कत्वाद् द्विर्वचनं न स्यात्, अस्माद् वचनाद् भवति । </p>
<p>णिलोपः - आटिटत् । अटतेः णिचि लुङि चङि णिलोपे कृते तस्य स्थानिवत्त्वाद्  <b>अजादेर्द्वितीयस्य</b> <a href="6.1.2.html">6.1.2</a> इति टिशब्दस्य द्विर्वचनम् भवति । </p>
<p>यण् - चक्रतुः,  चक्रुः । करोतेः अतुसि उसि च यणादेशे कृते अनच्कत्वाद् द्विर्वचनं न स्यात्, स्थानिवत्त्वाद् भवति । </p>
<p>अयवायावादेशाः - निनय, निनाय ; लुलव, लुलाव । नयतेः लुनातेश्च उत्तमे णलि गुणे कृते वृद्धौ च अयवायावादेशाः, तेषां स्थानिवत्त्वान् ने नै लो लौ इति द्विर्वचनं भवति । </p>
<p>द्विर्वचने कर्तव्ये इति किम् ? जग्ले, मम्ले । श्रवणमाकारस्य न भवति । द्विर्वचननिमित्ते इति किम् ? दुद्यूषति । ऊठि यणादेशो न स्थानिवद् भवति । अचि इति किम् ? जेघ्रीयते, देध्मीयते । <b>ई घ्राध्मोः</b> <a href="7.4.31.html">7.4.31</a> <b>यङि च</b> <a href="7.4.30.html">7.4.30</a> इति ईकारादेशः, तस्य स्थानिवद्भावादाकारस्य द्विर्वचनं स्यात्, अज्ग्रहणान् न भवति ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p>द्वित्वनिमित्तेऽचिपरे अच आदेशो न स्याद्द्वित्वे कर्तव्ये ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p>द्वित्वनिमित्तेऽचि अच आदेशो न द्वित्वे कर्तव्ये। गोपायाञ्चक्रतुः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p>यत्र कस्यचन स्थानिनः कश्चन आदेशः विधीयते, तत्र —‌<i>स्थानिनः गुणधर्माः आदेशे अपि अतिदिश्यन्ते वा ? </i> —  इति प्रश्ने जाते, अष्टाध्याय्याम् आहत्य  चतुर्भिः सूत्रैः मिलित्वा अस्य उत्तरम् दीयते । <b>स्थानिवदादेशोऽनल्विधौ</b> <a href="1.1.56.html">1.1.56</a> इत्यतः आरभ्य <b>द्विर्वचनेऽचि</b> <a href="1.1.59.html">1.1.59</a> इति यावन्ति एतानि चत्वारि सूत्राणि <hl>स्थानिवद्भावप्रकरणम्</hl> नाम्ना ज्ञायन्ते । अस्य प्रकरणस्य इदं चतुर्थम् सूत्रम् । <b>यस्य द्वित्वस्य निमित्तम् अजादिः अस्ति, तस्मिन् द्वित्वे कर्तव्ये अजादेशः स्थानिवद् भवति</b> — इति अस्य सूत्रस्य आशयः ।</p>
<p><note>प्रकृतसूत्रेण निर्दिष्टः स्थानिवद्भावः <b>षष्ठाध्यायस्य प्रथमपादे पाठितस्य द्वित्वस्य कृते</b> उक्तः अस्ति । <b>न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</b> <a href="1.1.58.html">1.1.58</a> इति पूर्वसूत्रे विद्यमानम् द्वित्वम् तु अल्विधिः अस्ति, अतः तत् <b>अष्टमाध्यायस्य द्वित्वम्</b> ज्ञेयम् ।</note></p>
<p>वस्तुतस्तु, इदम् सूत्रम् काशिकायाम् कौमुद्यां च भिन्नाभ्याम् प्रकाराभ्याम् उपस्थापितम् वर्तते । द्वयोः अपि प्रकारयोः अन्ते तु समानानि एव रूपाणि सन्ति, परन्तु प्रक्रियायां कश्चन भेदः जायते । उभयोः अपि पक्षयोः क्रमेण विवरणम् इत्थम् —</p>
<p><hlb>प्रकृतसूत्रस्य काशिकाव्याख्यानम् अनुसृत्य अर्थः </hlb></p>
<p><b>यदि प्रक्रियायाः कस्मिंश्चित् सोपाने - (1) अजादेशः, तथा च (2) अजादिनिमित्तकम् द्वित्वम् —‌ एते द्वे कार्ये युगपत् प्राप्नुतः, तर्हि आदौ अजादेशं कृत्वा,  ततः जायमानस्य द्वित्वकार्यस्य कृते अयम् अजादेशः स्थानिवद् भवति </b>‌ — इति अस्य सूत्रस्य काशिकाकारेण अर्थविधानम् क्रियते । काशिकाकारेण अत्र '<hl>रूपातिदेशः च अयम् नियतकालः </hl>'  इति निर्देशः कृतः अस्ति । इत्युक्ते, अयम् अजादेशः केवलम् द्वित्वकार्यस्य कृते एव (नियतकालः = for a fixed time) स्थानिवद् भवति — इति काशिकाकारस्य अत्र आशयः ।</p>
<p>यथा, <qt>पा</qt>-धातोः लिट्लकारस्य प्रथमपुरुषद्विवचनस्य प्रक्रियायाम् <qt>पा + अतुस्</qt> इत्यत्र द्वे कार्य युगपत् प्राप्नुतः — (1) <b>आतो लोप इटि च</b> <a href="6.4.64.html">6.4.64</a> इत्यनेन अजादिप्रत्यये परे <qt>पा</qt>-इत्यस्य आकारलोपः (= अजादेशः), तथा च (2)<b>लिटि धातोरनभ्यासस्य</b> <a href="6.1.8.html">6.1.8</a> इति <qt>अतुस्-</qt>प्रत्ययनिमित्तकम् (= अजादिनिमित्तकम्) द्वित्वम् । एताभ्याम् द्वाभ्याम् कार्याभ्याम् आकारलोपः नित्यः अस्ति, अतः सः आदौ प्रवर्तते । आकारलोपे कृते <qt>प् + अतुस्</qt> इत्यत्र अच्-वर्णस्य अभावात् <b>एकाचो द्वे प्रथमस्य</b> <a href="6.1.1.html">6.1.1</a> इत्यस्मिन् प्रकरणे उक्तम् द्वित्वम् नैव सम्भवति । परन्तु अस्य द्वित्वस्य निमित्तम् अजादिः अस्ति, अतः द्वित्वस्य कृते अजादेशः (आकारलोपः) स्थानिवद् भवति । इत्युक्ते, द्वित्वस्य कृते <qt>प्</qt> इत्यस्य स्थाने <qt>पा</qt> इत्येव दृश्यते । अस्यां स्थितौ <qt>पा</qt>-इत्यस्य द्वित्वे कृते <qt>पा प् + अतुस्</qt> इति सिद्ध्यति । अग्रे अभ्यासकार्यं कृत्वा <qt>पपतुः</qt> इति रूपं सिद्ध्यति । सम्पूर्णा प्रक्रिया इयम् —</p>
<p><pr></p>
<p>पा (पाने, भ्वादिः, &lt;{1.1074}&gt;)</p>
<p>→ पा + लिट् [<b>परोक्षे लिट्</b> <a href="3.2.115.html">3.2.115</a> इति लिट् । <b>असंयोगाल्लिट् कित्</b> <a href="1.2.5.html">1.2.5</a> इत्यनेन अयम् किद्वत् भवति ।]</p>
<p>→ पा + अतुस् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति प्रथमपुरुषद्विवचनस्य अतुस्-प्रत्ययः]</p>
<p>→ प् + अतुस् [अजादौ किति-प्रत्यये परे <b>आतो लोप इटि च</b> <a href="6.4.64.html">6.4.64</a> इति आकारलोपः विधीयते  । नित्यत्वात् अयम् द्वित्वं बाधते ]</p>
<p>→ पा प् + अतुस् [आकारलोपे कृते अपि, अजादिप्रत्ययनिमित्तके (अतुस्-प्रत्ययनिमित्तके) द्वित्वे कर्तव्ये लुप्तः आकारः स्थानिवद् भवति । अतः अत्र एकाच्-प्रकृतेः द्वित्वं सम्भवति ।]</p>
<p>→ प प् + अतुस् [<b>ह्रस्वः</b> <a href="7.4.59.html">7.4.59</a> इति अभ्यासस्य ह्रस्वः]</p>
<p>→ पपतुः [<b>ससजुषो रुः</b> <a href="8.2.66.html">8.2.66</a>, <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<p>अनेन प्रकारेण काशिकाकारस्य पद्धत्या यदा प्रक्रिया लिख्यते, तदा <b>आदौ अजादेशं कृत्वा, तस्य स्थानिवद्भावं स्वीकृत्य द्वित्वकार्यम् करणीयम् </b> । </p>
<p><hlb>प्रकृतसूत्रस्य कौमुदीव्याख्यानम् अनुसृत्य अर्थः </hlb></p>
<p><b>यदि प्रक्रियायाः कस्मिंश्चित् सोपाने - (1) अजादेशः, तथा च (2) अजादिनिमित्तकम् द्वित्वम् —‌ एते द्वे कार्ये युगपत् प्राप्नुतः, तर्हि आदौ द्वित्वकार्यं कृत्वा, ततः अजादेशः कर्तव्यः </b>‌ — इति अस्य सूत्रस्य कौमुदीकारेण अर्थविधानम् क्रियते । अत्र कौमुदीकारः वदति — <hl>अचः आदेशः न स्याद् द्वित्वे कर्तव्ये </hl> । यावद् द्वित्वम् न कृतम्, तावत् अजादेशः अपि न करणीयः, परन्तु द्वित्वं क्रियते चेत् अग्रिमसोपाने एव अजादेशः करणीयः — इति अत्र आशयः । </p>
<p>यथा, <qt>पा</qt>-धातोः लिट्लकारस्य प्रथमपुरुषद्विवचनस्य प्रक्रियायाम् <qt>पा + अतुस्</qt> इत्यत्र द्वे कार्य युगपत् प्राप्नुतः — (1) <b>आतो लोप इटि च</b> <a href="6.4.64.html">6.4.64</a> इत्यनेन अजादिप्रत्यये परे <qt>पा</qt>-इत्यस्य आकारलोपः (अजादेशः) , तथा च (2) <b>लिटि धातोरनभ्यासस्य</b> <a href="6.1.8.html">6.1.8</a> इति <qt>अतुस्-</qt>प्रत्ययनिमित्तकम् (अजादिनिमित्तकम्) द्वित्वम् । एताभ्याम् द्वाभ्याम् कार्याभ्याम् यद्यपि आकारलोपः नित्यः अस्ति, तथापि द्वित्वे प्राप्ते सः नैव प्रवर्तते;  अतः आदौ द्वित्वं कृत्वा <qt>पा  पा + अतुस्</qt> इति सिद्धे ततः आकारलोपः करणीयः । सम्पूर्णा प्रक्रिया इयम् —</p>
<p><pr></p>
<p>पा (पाने, भ्वादिः, &lt;{1.1074}&gt;)</p>
<p>→ पा + लिट् [<b>परोक्षे लिट्</b> <a href="3.2.115.html">3.2.115</a> इति लिट् । <b>असंयोगाल्लिट् कित्</b> <a href="1.2.5.html">1.2.5</a> इत्यनेन अयम् किद्वत् भवति ।]</p>
<p>→ पा + अतुस् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति प्रथमपुरुषद्विवचनस्य अतुस्-प्रत्ययः]</p>
<p>→ पा पा + अतुस् [द्वित्वे कर्तव्ये अजादेशः न क्रियते, अतः अत्र आदौ <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन द्वित्वं विधीयते ।]</p>
<p>→ पा प् + अतुस् [अजादौ किति-प्रत्यये परे <b>आतो लोप इटि च</b> <a href="6.4.64.html">6.4.64</a> इति आकारलोपः जायते । द्वित्वे कृते अयम् अजादेशः अवश्यं प्रवर्तते । ]</p>
<p>→ प प् + अतुस् [<b>ह्रस्वः</b> <a href="7.4.59.html">7.4.59</a> इति अभ्यासस्य ह्रस्वः]</p>
<p>→ पपतुः [<b>ससजुषो रुः</b> <a href="8.2.66.html">8.2.66</a>, <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<p>अनेन प्रकारेण कौमुदीकारस्य पद्धत्या यदा प्रक्रिया लिख्यते, तदा <b>आदौ द्वित्वं कृत्वा, ततः अजादेशः करणीयः </b> ।</p>
<p><note>कयाचित् अपि पद्धत्या प्रक्रिया लिख्यते चेत् अन्ते रूपम् तु समानम् एव भवति । अतः केवलम् सौलभ्यार्थम् अग्रे सर्वेषु उदाहरणेषु कौमुदीकारस्य पद्धत्या प्रक्रिया लिखिता वर्तते ।</note></p>
<p><title>प्रकृतसूत्रस्य प्रयोगस्थलानि</title></p>
<p>यद्यपि प्रकृतसूत्रेण अजादेशस्य अपेक्षया द्वित्वकार्यस्य प्राधान्यम् उक्तम् अस्ति (अथ वा, काशिकामतेन द्वित्वे कर्तव्ये अजादेशः स्थानिवत् स्वीकृतः अस्ति), तथापि बहुषु स्थलेषु प्रकृतसूत्रस्य प्रयोगं विना अपि इष्टरूपाणि सिद्ध्यन्ति । इत्युक्ते, एतेषु स्थलेषु द्वित्वकार्यम् आदौ कृत्वा ततः अजादेशः क्रियते चेत् तु साधुरूपम् सिद्ध्यति एव, परन्तु अजादेशं आदौ कृत्वा, तस्य स्थानिवद्भावं विना एव द्वित्वं क्रियते चेदपि साधुरूपम् एव सिद्ध्यति । यथा, <qt>हन्</qt>-धातोः लिट्लकारस्य प्रथमपुरुषस्य एकवचनस्य 'जघान' इत्यस्य रूपसिद्धौ, <b>अत उपधायाः</b> <a href="7.2.116.html">7.2.116</a> इति उपधावृद्धिः (अजादेशः) तथा च <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन द्वित्वम् — एतयोः युगपत् प्राप्तौ सत्याम् आदौ किमपि कार्यं क्रियते चेदपि तत्र समानमेव रूपं सिद्ध्यति —</p>
<p><pr></p>
<p><b><b>द्विर्वचनेऽचि</b> <a href="1.1.59.html">1.1.59</a> इति सूत्रम् अनुसृत्य आदौ द्वित्वे कृते प्रक्रिया —</b></p>
<p>हन् (हिंसागत्योः, अदादिः, &lt;{2.2}&gt;)</p>
<p>→ हन् + लिट् [<b>परोक्षे लिट्</b> <a href="3.2.115.html">3.2.115</a> इति लिट् । <b>असंयोगाल्लिट् कित्</b> <a href="1.2.5.html">1.2.5</a> इत्यनेन अयम् किद्वत् भवति ।]</p>
<p>→ हन् + णल् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति प्रथमपुरुषैकवचनस्य णल्-प्रत्ययः]</p>
<p>→ हन् हन् + अ [<b>लिटि धातोरनभ्यासस्य</b> <a href="6.1.8.html">6.1.8</a> इति द्वित्वम् । ]</p>
<p>→ हन् हान् + अ [<b>अत उपधायाः</b> <a href="7.2.116.html">7.2.116</a> इति उपधावृद्धिः]</p>
<p>→ ह हान् + अ [<b>हलादिः शेषः</b> <a href="7.4.60.html">7.4.60</a> इति अभ्यासस्य हलादिः अवशिष्यते ।]</p>
<p>→ ज हान् + अ [<b>कुहोश्चुः</b> <a href="7.4.62.html">7.4.62</a> इति चुत्वम्]</p>
<p>→ ज घान् + अ [<b>अभ्यासाच्च</b> <a href="7.3.55.html">7.3.55</a> इति अभ्यासात् उत्तरस्य हन्-धातोः हकारस्य कवर्गादेशः भवति ।]</p>
<p>→ जघान</p>
<p><br/></p>
<p><b><b>द्विर्वचनेऽचि</b> <a href="1.1.59.html">1.1.59</a> इति सूत्रस्य साहाय्यं विना, आदौ अजादेशे कृते प्रक्रिया —</b></p>
<p>हन् (हिंसागत्योः, अदादिः, &lt;{2.2}&gt;)</p>
<p>→ हन् + लिट् [<b>परोक्षे लिट्</b> <a href="3.2.115.html">3.2.115</a> इति लिट् । <b>असंयोगाल्लिट् कित्</b> <a href="1.2.5.html">1.2.5</a> इत्यनेन अयम् किद्वत् भवति ।]</p>
<p>→ हन् + णल् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति प्रथमपुरुषैकवचनस्य णल्-प्रत्ययः]</p>
<p>→ हान् + अ [<b>अत उपधायाः</b> <a href="7.2.116.html">7.2.116</a> इति अजादेशः]</p>
<p>→ हान् हान् + अ [<b>लिटि धातोरनभ्यासस्य</b> <a href="6.1.8.html">6.1.8</a> इति द्वित्वम् । ]</p>
<p>→ हा हान् + अ [<b>हलादिः शेषः</b> <a href="7.4.60.html">7.4.60</a> इति अभ्यासस्य हलादिः अवशिष्यते ।]</p>
<p>→ ह हान् + अ [<b>ह्रस्वः</b> <a href="7.4.59.html">7.4.59</a> इति अभ्यासस्य ह्रस्वः]</p>
<p>→ ज हान् + अ [<b>कुहोश्चुः</b> <a href="7.4.62.html">7.4.62</a> इति चुत्वम्]</p>
<p>→ ज घान् + अ [<b>अभ्यासाच्च</b> <a href="7.3.55.html">7.3.55</a> इति अभ्यासात् उत्तरस्य हन्-धातोः हकारस्य कवर्गादेशः भवति ।]</p>
<p>→ जघान</p>
<p></pr></p>
<p>अत्र प्रकृतसूत्रं विना, आदौ नित्यत्वात् अजादेशे कृते स्थानिवद्भावं विना अपि इष्टरूपम् अवश्यम् सिद्ध्यति । अतः <i>इष्टरूपसिद्ध्यर्थम् प्रकृतसूत्रस्य प्रयोगः कुत्र कुत्र आवश्यकः वर्तते? </i>' इति प्रश्नः अत्र उपतिष्ठति । भाष्यकारः अस्मिन् सन्दर्भे इत्थं स्पष्टी करोति  — <b>&lt;!आल्लोपोपधालोपणिलोपयणयवायावादेशाः प्रयोजनम् !&gt;</b>  । इत्युक्ते, भाष्यकारस्य मतेन प्रकृतसूत्रस्य प्रयोगः आहत्य पञ्चसु स्थलेषु आवश्यकः अस्ति — <b>आकारलोपः, उपधालोपः, णिलोपः, यणादेशः, अयाद्यादेशः </b> — इति  । एतेषाम् पञ्चानाम् स्थलानाम् क्रमेण उदाहरणानि एतानि —</p>
<p><hlb>1. द्वित्वे कर्तव्ये <qt>आकारलोपः</qt> स्थानिवद् भवति ।</hlb></p>
<p>उपरिनिर्दिष्टायाम् <qt>पपतुः</qt>-शब्दस्य प्रक्रियायाम् अस्य प्रयोगः दृश्यते ।  तत्र <b>आतो लोप इटि च</b> <a href="6.4.64.html">6.4.64</a> इत्यनेन प्राप्तः अजादेशः द्वित्वे कर्तव्ये स्थानिवद् भवति । आदौ द्वित्वं कृत्वा ततः अजादेशः करणीयः  — इति कौमुदीमतेन अस्य अर्थः । </p>
<p><hlb>2. द्वित्वे कर्तव्ये <qt>उपधालोपः</qt> स्थानिवद् भवति ।</hlb></p>
<p><qt>हन्</qt>-धातोः लिट्लकारस्य प्रथमपुरुषद्विवचनस्य रूपसिद्धौ <b>गमहनजनखनघसां लोपः क्ङित्यनङि</b> <a href="6.4.98.html">6.4.98</a> इत्यनेन हकारोत्तस्य अकारस्य प्राप्तः लोपः द्वित्वे कर्तव्ये स्थानिवद् भवति । प्रक्रिया इयम् —</p>
<p><pr></p>
<p>हन् (हिंसागत्योः, अदादिः, &lt;{2.2}&gt;)</p>
<p>→ हन् + लिट् [<b>परोक्षे लिट्</b> <a href="3.2.115.html">3.2.115</a> इति लिट् । <b>असंयोगाल्लिट् कित्</b> <a href="1.2.5.html">1.2.5</a> इत्यनेन अयम् किद्वत् भवति ।]</p>
<p>→ हन् + अतुस् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति प्रथमपुरुषद्विवचनस्य अतुस्-प्रत्ययः]</p>
<p>→ हन् हन् + अतुस् [<b>गमहनजनखनघसां लोपः क्ङित्यनङि</b> <a href="6.4.98.html">6.4.98</a> इति अत्र उपधा-अकारलोपः प्राप्नोति । तस्मिन्नेव समये <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन द्वित्वस्य अपि प्राप्तिः अस्ति । अत्र यद्यपि उपधा-अकारलोपः नित्यः अस्ति, तथापि  द्वित्वे कर्तव्ये <b>द्विर्वचनेऽचि</b> <a href="1.1.59.html">1.1.59</a> इति सूत्रेण इति सूत्रबलात् अयम् अजादेशः न प्रवर्तते । अत्र आदौ <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन द्वित्वं विधीयते । (अथ वा, काशिकामतेन अकारलोपे कृते अपि सः द्वित्वार्थम् स्थानिवद् भवति ।)]</p>
<p>→ हन् ह् न् + अतुस् [अजादौ किति-प्रत्यये परे <b>गमहनजनखनघसां लोपः क्ङित्यनङि</b> <a href="6.4.98.html">6.4.98</a> इति उपधा-अकारलोपः विधीयते । द्वित्वे कृते अयम् अजादेशः अवश्यं प्रवर्तते । ]</p>
<p>→ ह ह् न् + अतुस् [<b>हलादिः शेषः</b> <a href="7.4.59.html">7.4.59</a> इति अभ्यासस्य हलादिः शिष्यते]</p>
<p>→ घ घ् न् + अतुस् [<b>कुहोश्चुः</b> <a href="7.4.62.html">7.4.62</a> इति अभ्यासस्य चुत्वम् । संवारनादघोषमहाप्राणवतः हकारस्य स्थाने तादृशः घकारः आदेशरूपेण विधीयते ।]</p>
<p>→ घ घ् न् + अतुः [<b>&lt;ससजुषो रुः</b> <a href="8.2.66.html">8.2.66</a>, <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>→ जघ्नतुः [<b>अभ्यासे चर्च</b> <a href="8.4.54.html">8.4.54</a> इति अभ्यासस्य जश्त्वे जकारः]</p>
<p></pr></p>
<p><hlb>3. द्वित्वे कर्तव्ये <qt>णिलोपः</qt> स्थानिवद् भवति ।</hlb></p>
<p><qt>अट्</qt>-धातोः णिच्-प्रत्यये कृते ततः लुङ्लकारस्य प्रथमपुरुषैकवचनस्य प्रक्रियायाम् <qt>चङ्</qt>-इति विकरणप्रत्ययं निमित्तरूपेण स्वीकृत्य णिच्-प्रत्ययस्य लोपः प्राप्नोति । तस्मिन्नेव समये चङ्-प्रत्ययनिमित्तकम् द्वित्वम् अपि प्राप्नोति । अस्यां स्थितौ, णिलोपात् पूर्वम द्वित्वम् क्रियते (इति कौमुदी); अथ वा णिलोपे कृते तं स्थानिवत् स्वीकृत्य द्वित्वं क्रियते (इति काशिका) । एतादृशं क्रियते चेदेव <b>अजादेर्द्वितीयस्य</b> <a href="6.1.2.html">6.1.2</a> इत्यनेन द्वितीय-एकाच्-अवयवस्य द्वित्वं सम्भवति । प्रक्रिया इयम् —</p>
<p><pr></p>
<p>अटँ (गतौ, भ्वादिः, &lt;{1.332}&gt;)</p>
<p>→ अट् + णिच् [<b>हेतुमति च</b> <a href="3.1.26.html">3.1.26</a> इति णिच्-प्रत्ययः । ]</p>
<p>→ अटि [णिजन्तस्य <b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा]</p>
<p>→ अटि + लुङ् [<b>लुङ्</b> <a href="3.2.110.html">3.2.110</a> इति लुङ्लकारः]</p>
<p>→ आट् + अटि + लुङ् [<b>आडजादीनाम्</b> <a href="6.4.72.html">6.4.72</a> इति आडागमः]</p>
<p>→ आ + अटि + च्लि + लुङ् [<b>च्लि लुङि</b> <a href="3.1.43.html">3.1.43</a> इति च्लि-विकरणप्रत्ययः]</p>
<p>→ आ + अटि + चङ् + लुङ् [<b>णिश्रिद्रुस्रुभ्यः कर्तरि चङ्</b> <a href="3.1.48.html">3.1.48</a> इति च्लेः चङ्-आदेशः]</p>
<p>→ आ + अटि + अ + तिप् [<b>तिप्तस्झि...</b> <a href="3.4.78.html">3.4.78</a> इति प्रथमपुरुषैकवचनस्य तिप्-प्रत्ययः]</p>
<p>→ आ + अटि + अ + त् [<b>इतश्च</b> <a href="3.4.100.html">3.4.100</a> इति इकारलोपः] </p>
<p>→ आ + अटि टि + अ + त्  [अत्र <b>चङि</b> <a href="6.1.11.html">6.1.11</a> इत्यनेन अङ्गस्य द्वित्वम् प्राप्नोति । तस्मिन्नेव समये <b>णेरनिटि</b> <a href="6.4.51.html">6.4.51</a> इत्यनेन णिलोपः अपि प्राप्नोति । अत्र <b>द्विर्वचनेऽचि</b> <a href="1.1.59.html">1.1.59</a> इत्यनेन णिलोपः द्वित्वस्य कृते स्थानिवद् भवति । इत्युक्ते, (कौमुदीमतेन) अत्र णिलोपात् पूर्वम् द्वित्वम् करणीयम् । एतादृशम् क्रियते चेदेव <b>अजादेर्द्वितीयस्य</b> <a href="6.1.2.html">6.1.2</a> इत्यनेन द्वितीयस्य-एकाच्-अवयवस्य द्वित्वं सम्भवति । यदि णिलोपः आदौ भवेत्, तर्हि एकाच्कत्वात् <b>एकाचो द्वे प्रथमस्य</b> <a href="6.1.1.html">6.1.1</a> इत्यनेन अट्-इत्यस्य द्वित्वं प्रसज्येत् ।]</p>
<p>→ आ + अटि ट् + अ + त् [द्वित्वे कृते <b>णेरनिटि</b> <a href="6.4.51.html">6.4.51</a> इति णिलोपः क्रियते]</p>
<p>→ आटिटत् [<b>आटश्च</b> <a href="6.1.90.html">6.1.90</a> इति वृद्ध्यैकादेशः]</p>
<p></pr></p>
<p><hlb>4. द्वित्वे कर्तव्ये <qt>यणादेशः</qt> स्थानिवद् भवति ।</hlb></p>
<p><qt>कृ</qt>-धातोः लिट-लकारस्य प्रथमपुरुषद्विवचनस्य प्रक्रियायाम् <qt>कृ + अतुस्</qt> इत्यत्र <b>इको यणचि</b> <a href="6.1.77.html">6.1.77</a> इत्यनेन यणादेशः प्राप्नोति; तस्मिन्नेव स्थले <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन <qt>अतुस्</qt>-प्रत्ययनिमित्तकं द्वित्वम् अपि प्राप्नोति । अत्र यणादेशः नित्यः अस्ति यतः यणादेशे कृते अज्-वर्णस्य अभावात् द्वित्वं नैव प्राप्नोति, परन्तु द्वित्वे कृते अकृते अपि यणादेशः अवश्यं प्राप्नोति । अतः वस्तुतः अत्र यणादेशः आदौ भवेत् । परन्तु <b>द्विर्वचनेऽचि</b> <a href="1.1.59.html">1.1.59</a> इत्यनेन अस्मात् यणादेशात् पूर्वम् द्वित्वं भवति (अथ वा, काशिकामतेन यणादेशे कृते अपि सः द्वित्वार्थम् स्थानिवद् स्वीक्रियते) । प्रक्रिया इयम् —</p>
<p><pr></p>
<p>डुकृञ् (करणे, तनादिः, &lt;{8.1}&gt;)</p>
<p>→ कृ + लिट् [<b>परोक्षे लिट्</b> <a href="3.2.115.html">3.2.115</a> इति लिट् । <b>असंयोगाल्लिट् कित्</b> <a href="1.2.5.html">1.2.5</a> इति अयम् किद्वत् भवति । ]</p>
<p>→ कृ + अतुस् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति प्रथमपुरुषद्विवचनस्य अतुस्-प्रत्ययः]</p>
<p>→ कृ + कृ + अतुस् [<b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन अङ्गस्य गुणादेशे प्राप्ते <b>क्ङिति च</b> <a href="1.1.5.html">1.1.5</a> इत्यनेन सः निषिध्यते । अतः अत्र <b>इको यणचि</b> <a href="6.1.77.html">6.1.77</a> इत्यनेन यणादेशः प्राप्नोति । तस्मिन्नेव समये <b>लिटि धातोरनभ्यासस्य</b> <a href="6.1.8.html">6.1.8</a> इति द्वित्वम् अपि विधीयते । अत्र <b>द्विर्वचनेऽचि</b> <a href="1.1.59.html">1.1.59</a> इति सूत्रम् अनुसृत्य यणादेशस्य अपेक्षया द्वित्वम् आदौ क्रियते ।]</p>
<p>→ कृ + क् र् + अतुस् [<b>इको यणचि</b> <a href="6.1.77.html">6.1.77</a> इति यणादेशः । द्वित्वात् अनन्तरम् अयम् अवश्यम् विधीयते ।]</p>
<p>→ कर् + क् र् + अतुस् [<b>उरत्</b> <a href="7.4.66.html">7.4.66</a> इति अभ्यासस्य ऋकारस्य अकारादेशः । सः <b>उरण् रपरः</b> <a href="1.1.51.html">1.1.51</a> इति रपरः]</p>
<p>→ क +  क् र् + अतुस् [<b>हलादिः शेषः</b> <a href="7.4.60.html">7.4.60</a> इति अभ्यासस्य हलादिः शिष्यते]</p>
<p>→ च +  क् र् + अतुस् [<b>कुहोश्चुः</b> <a href="7.4.62.html">7.4.62</a> इति अभ्यासस्य चुत्वम्]</p>
<p>→ चक्रतुः [<b>ससजुषो रुः</b> <a href="8.2.66.html">8.2.66</a>, <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<p><hlb>5. द्वित्वे कर्तव्ये <qt>अय्/अव्/आय्/आव्-आदेशः</qt> स्थानिवद् भवति ।</hlb></p>
<p><qt>नी</qt>-धातोः लिट्लकारस्य उत्तमपुरुषस्य एकवचनस्य प्रक्रियायाम् एकस्मिन् एव सोपाने द्वित्वे तथा च अयादेश/आयादेशे प्राप्ते; प्रकृतसूत्रेण द्वित्वस्य कृते अयादेशः/आयादेशः स्थानिवद् भवति । प्रक्रिया इयम् —</p>
<p><pr></p>
<p>णीञ् (प्रापणे, भ्वादिः, &lt;{1.1049}&gt;)</p>
<p>→ नी + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ नी + णल् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति उत्तमपुरुषैकवचनस्य णल्-प्रत्ययः]</p>
<p>→ (ने / नै) + अ [<b>णलुत्तमो वा</b> <a href="7.1.91.html">7.1.91</a> इति उत्तमपुरुषैकवचनस्य णल्-प्रत्ययः विकल्पेन णिद्वत् भवति । णित्वपक्षे <b>अचो ञ्णिति</b> <a href="7.2.115.html">7.2.115</a> इति अङ्गस्य वृद्धिः विधीयते, णित्वाभावे <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन अङ्गस्य गुणादेशः भवति ।]</p>
<p>→ (ने ने / नै नै) + अ [<b>एचोऽयवायावः</b> <a href="6.1.78.html">6.1.78</a> इति अयादेशे / आयादेशे प्राप्ते, <b>द्विर्वचनेऽचि</b> <a href="1.1.59.html">1.1.59</a> इति सूत्रेण तस्मात् पूर्वम् द्वित्वम् विधीयते । (अथ वा, काशिकामतेन अयादेशे / आयादेशे कृते अपि द्वित्वार्थम् आदेशः स्थानिवद् भवति ।)]</p>
<p>→ (ने नय् / नै नाय्) + अ [द्वित्वे कृते <b>एचोऽयवायावः</b> <a href="6.1.78.html">6.1.78</a> इति अयादेशः / आयादेशः विधीयते ।]</p>
<p>→ (नि नय् / नि नाय्) + अ <b>ह्रस्वः</b> <a href="7.4.59.html">7.4.59</a> इति अभ्यासस्य ह्रस्वः । <b>एच इग्घ्रस्वादेशे</b> <a href="1.1.48.html">1.1.48</a> इति एकार-ऐकारयोः ह्रस्वः इकारः]</p>
<p>→ निनय / निनाय</p>
<p></pr></p>
<p>एवमेव, पूञ् (पवने, क्र्यादिः, &lt;{9.14}&gt;) इत्यस्य प्रक्रियायाम् अवादेशात् / आवादेशात् पूर्वम् द्वित्वं भवति —</p>
<p><pr></p>
<p>पूङ् (पवने, क्र्यादिः, &lt;{9.14}&gt;)</p>
<p>→ पू + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ पू + णल् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति उत्तमपुरुषैकवचनस्य णल्-प्रत्ययः]</p>
<p>→ (पो / पौ) + अ [<b>णलुत्तमो वा</b> <a href="7.1.91.html">7.1.91</a> इति उत्तमपुरुषैकवचनस्य णल्-प्रत्ययः विकल्पेन णिद्वत् भवति । णित्वपक्षे <b>अचो ञ्णिति</b> <a href="7.2.115.html">7.2.115</a> इति अङ्गस्य वृद्धिः विधीयते, णित्वाभावे <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन अङ्गस्य गुणादेशः भवति ।]</p>
<p>→ (पो पो / पौ पौ) + अ [<b>एचोऽयवायावः</b> <a href="6.1.78.html">6.1.78</a> इति अवादेशे / आवादेशे प्राप्ते, <b>द्विर्वचनेऽचि</b> <a href="1.1.59.html">1.1.59</a> इति सूत्रेण तस्मात् पूर्वम् द्वित्वम् विधीयते । (अथ वा, काशिकामतेन अवादेशे / आवादेशे कृते अपि द्वित्वार्थम् आदेशः स्थानिवद् भवति ।)]</p>
<p>→ (पो पव् / पौ पाव्) + अ [द्वित्वे कृते <b>एचोऽयवायावः</b> <a href="6.1.78.html">6.1.78</a> इति अवादेशः / आवादेशः विधीयते ।]</p>
<p>→ (पु पव् / पु पाव्) + अ <b>ह्रस्वः</b> <a href="7.4.59.html">7.4.59</a> इति अभ्यासस्य ह्रस्वः । <b>एच इग्घ्रस्वादेशे</b> <a href="1.1.48.html">1.1.48</a> इति ओकार-औकारयोः ह्रस्वः उकारः]</p>
<p>→ पुपव / पुपाव </p>
<p></pr></p>
<p><b>एतेषु पञ्चसु स्थलेषु परनिमित्तकः अजादेशः आदौ क्रियते चेत् अनिष्टं रूपं सिद्ध्यति, अतः अत्र एतेषां विषये प्रकृतसूत्रम् उपयुज्य द्वित्वम् आदौ क्रियते । अन्येषु स्थलेषु परनिमित्तकः अजादेशः आदौ क्रियते चेदपि रूपसिद्धौ न कश्चन दोषः जायते; परन्तु तत्रापि प्रकृतसूत्रम् अनुसृत्य द्वित्वमेव आदौ करणीयम्</b> ।  </p>
<p><title>दलकृत्यम्</title></p>
<p><b>1. द्विर्वचने इति किमर्थम् ?</b> अन्यकार्याणां कृते अजादेशः स्थानिवद् न भवति । यथा, <qt>ग्लै</qt>-धातोः भावे लिट्लकारस्य प्रथमपुरुषैकवचनस्य रूपसिद्धौ आकारलोपः वृद्धिकार्यस्य कृते स्थानिवद् न भवति । प्रक्रिया इयम् —</p>
<p><pr></p>
<p>ग्लै (हर्षक्षये, भ्वादिः)</p>
<p>→ ग्ला [<b>आदेच उपदेशेऽशिति</b> <a href="6.1.45.html">6.1.45</a> इति द्वित्वम्]</p>
<p>→ ग्ला + लिट् [<b>परोक्षे लिट्</b> <a href="3.2.115.html">3.2.115</a> इति लिट्लकारः । अत्र धातोः अन्ते संयोगः नास्ति, अतः <b>असंयोगाल्लिट् कित्</b> <a href="1.2.5.html">1.2.5</a> इत्यनेन अयम् किद्वत् भवति ]</p>
<p>→ ग्ला + त [<b>भावकर्मणोः</b> <a href="1.3.13.html">1.3.13</a> इति आत्मनेपदम्, अतः प्रथमपुरुषैकवचनस्य विवक्षायाम् <b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इत्यनेन त-प्रत्ययः]</p>
<p>→ ग्ला + ए [<b>लिटस्तझयोरेशिरेच्</b> <a href="3.4.81.html">3.4.81</a> इति त-प्रत्ययस्य एश्-आदेशः ।<b>अनेकाल्शित्सर्वस्य</b> <a href="1.1.55.html">1.1.55</a> इति सर्वादेशः]</p>
<p>→ ग्ला ग्ला + ए [<b>आतो लोप इटि च</b> <a href="6.4.64.html">6.4.64</a> इत्यनेन आकारलोपे प्राप्ते; तस्मात् पूर्वम् द्वित्वम् क्रियते ।]</p>
<p>→ ग्ला ग्ल् + ए [अत्र <b>आतो लोप इटि च</b> <a href="6.4.64.html">6.4.64</a> इत्यनेन आकारलोपः तथा च <b>वृद्धिरेचि</b> <a href="6.1.88.html">6.1.88</a> इत्यनेन वृद्ध्यैकादेशः - एतौ युगपत् प्राप्नुतः अत्र परत्वात्, अङ्गकार्यत्वात् च <b>आतो लोप इटि च</b> <a href="6.4.64.html">6.4.64</a> इत्येव कार्यम् आदौ क्रियते]</p>
<p>→ ग्ला ग्ले [आकारलोपे कृते <b>वृद्धिरेचि</b> <a href="6.1.88.html">6.1.88</a> इत्यनेन वृद्ध्यैकादेशः नैव सम्भवति । <b>वृद्धिकार्यार्थम् अत्र आकारलोपः स्थानिवद् न भवति</b> ।</p>
<p>→ गा ग्ले [<b>हलादिः शेषः</b> <a href="7.4.60.html">7.4.60</a>]</p>
<p>→ ग ग्ले [<b>ह्रस्वः</b> <a href="7.4.59.html">7.4.59</a>]</p>
<p>→ जग्ले [<b>कुहोश्चुः</b> <a href="7.4.62.html">7.4.62</a> इति चुत्वम्]</p>
<p></pr></p>
<p><b>2. अचि इति किमर्थम् ?</b> यत्र द्वित्वस्य निमित्तम् अजादिः नास्ति, तत्र प्रकृतसूत्रेण उक्तः स्थानिवद्भावः नैव प्रवर्तते । यथा, <qt>घ्रा</qt>-धातोः यङ्-प्रत्यये परे यत् द्वित्वकार्यं भवति, तत्र द्वित्वस्य निमित्तम् 'यङ्' इति हलादिः अस्ति, अतः तत्र अजादेशः स्थानिवत् न स्वीक्रियते । अतएव नित्यत्वात् आदौ अजादेशं कृत्वा ततः सिद्धस्य शब्दरूपस्य एव द्वित्वं भवति । प्रक्रिया एतादृशी —</p>
<p><pr></p>
<p>घ्रा (गन्धोपादाने घ्राणे च, भ्वादिः, &lt;{1.1075}&gt;)</p>
<p>→ घ्रा + यङ् [<b>धातोरेकाचो हलादेः क्रियासमभिहारे यङ्</b> <a href="3.1.22.html">3.1.22</a>  इति यङ् । </p>
<p>→ घ्री + य [<b>ई घ्राध्मोः</b> <a href="7.4.31.html">7.4.31</a> इति अङ्गस्य ईकारादेशः । अत्र यङ्-प्रत्ययनिमित्तकम् द्वित्वम् अपि युगपत् प्राप्नोति, परन्तु नित्यत्वात् अत्र ईकारादेशः एव आदौ क्रियते । अस्मिन् आदेशे कृते प्रकृतसूत्रेण स्थानिवद्भावः नैव प्रवर्तते, यतः अत्र द्वित्वम् हलादिनिमित्तकम् अस्ति ।]</p>
<p>→ घ्री घ्री य [<b>यङोऽचि च</b> <a href="2.4.74.html">2.4.74</a> इति द्वित्वम्]</p>
<p>→ घी घ्री य [<b>हलादिः शेषः</b> <a href="7.4.60.html">7.4.60</a> इति हलादिः शिष्यते ।]</p>
<p>→ घि घ्री य [<b>ह्रस्वः</b> <a href="7.4.59.html">7.4.59</a> इति अभ्यासस्य ह्रस्वः]</p>
<p>→ घे घ्री य [<b>गुणो यङ्लुकोः</b> <a href="7.4.82.html">7.4.82</a> इति अभ्यासस्य गुणः]</p>
<p>→ जेघ्रीय [<b>अभ्यासे चर्च</b> <a href="8.4.54.html">8.4.54</a> इति अभ्यासस्य जश्त्वम्  । <b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा । अस्मात् अग्रे यथायोग्यम् तिङ्/कृत्-प्रत्ययाः विधीयन्ते ।]</p>
<p></pr></p>
<p>अस्मिन्नेव सन्दर्भे अन्यद् एकम् प्रत्युदाहरणम् इत्थम् — <qt>दिव्</qt>-धातोः सन्-प्रत्यये परे इडागमे कृते यद्यपि <qt>दिव्</qt> धातोः अग्रे इडागमस्य इकारः विद्यते, तथापि अयम् इडागमः द्वित्वस्य निमित्तम् नास्ति, अपितु सन्-प्रत्ययः द्वित्वस्य निमित्तम् अस्ति, अतः अत्र प्रकृतसूत्रेण स्थानिवद्भावः न प्रवर्तते । अतएव यणादेशे कृते सः द्वित्वार्थम् स्थानिवत् न भवति । प्रक्रिया इयम् —</p>
<p><pr></p>
<p>दिवुँ (क्रीडादिषु, दिवादिः, &lt;{4.1}&gt;)</p>
<p>→ दिव् + सन् [<b>धातोः कर्मणः समानकर्तृकादिच्छायां वा</b> <a href="3.1.7.html">3.1.7</a> इति सन्-प्रत्ययः]</p>
<p>→ दि ऊठ् + स [<b>च्छ्वोः शूडनुनासिके च</b> <a href="6.4.19.html">6.4.19</a> इति ऊठ्]</p>
<p>→ द्यु + स [<b>इको यणचि</b> <a href="6.1.77.html">6.1.77</a> इति यणादेशः । अयम् अन्तरङ्गात् द्वित्वं बाधते ]</p>
<p>→ द्यु द्यु + स [<b>सन्यङोः</b> <a href="6.1.9.html">6.1.9</a> इति द्वित्वम् । इदं द्वित्वम् हलादिप्रत्ययनिमित्तकम् अस्ति । अतः अत्र अजादेशः (यणादेशे कृते प्राप्तः यकारः) स्थानिवद् न भवति । ]</p>
<p>→ दु द्यु + स [<b>हलादिः शेषः</b> <a href="7.4.60.html">7.4.60</a>]</p>
<p>→ दुद्युष [<b>आदेशप्रत्यययोः</b> <a href="8.3.59.html">8.3.59</a> इति षत्वम् । <b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा । अस्मात् अग्रे यथायोग्यम् तिङ्/कृत्-प्रत्ययाः विधीयन्ते ।]</p>
<p></pr></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p><b>द्विर्वचनेऽचि</b> - द्विर्वचनेऽचि । द्विरुच्यते येन परनिमित्तेन तद्द्वर्वचनं । द्वित्वनिमित्तमिति यावत् । अचीत्यस्य विशेषणमिदम् ।अचः परस्मिन्नित्यतोऽचेति, 'स्थानिवदादेश' इत्यत आदेश इति, न पदान्तेत्यतो नेति चानुवर्तते । द्विर्वचन इत्यावर्तते । एवं चद्वित्वे कर्तव्ये सती॑ त्यपि लभ्यते । तदाह — द्वित्वनिमित्तेऽचीत्यादिना ।द्वित्वे कर्तव्ये सती॑त्युक्तेः कृते द्वित्वे 'चक्रे' इत्यादौ यणादयो भवन्ति । अन्यता तु न स्युः, द्वित्वनिमित्तस्य अचः सत्त्वात् । द्वित्वनिमित्त इति किम्  । दुद्यूषति । दिव्धातोः सनि द्वित्वात्परत्वादूठि कृते द्वित्वात्प्राग्यण् भवत्येव । तथा च 'द्यू' इत्यस्य द्वित्वे दुद्यूषतीति सिध्यति । द्वित्वे कर्तव्ये यणो निषेधे तु दिद्यूषतीत्यभ्यासे इकार एव श्रूयेत । न तूकारः । 'द्वित्वनिमित्ते' इत्युक्तौ तूठि परे द्वित्वात्प्राग्यण्यो न निषेधः, ऊठो द्वित्वनिमित्तत्वाऽभावात् । अचीति किम्   । जेघ्रीयते । अत्र घ्राधातोर्यङि द्वित्वात्प्राकई घ्राध्मो॑रितीकारादेशो न निषिध्यते । ईत्वस्य द्वित्वनिमित्त यङ्निमित्तकत्वेऽपि द्वित्वनिमित्ताऽज्निमित्तकत्वाऽभावात् । अचः किम्  । असूषुपत् । इह स्वापेश्चङि द्वित्वात्प्राक्स्वापेश्चङी॑तिवकारस्य सम्प्रसारणं न निषिध्यते, तस्याऽजादेशत्वाऽभावात् । ततश्च कृते सम्रसारणे सुप् इत्यस्य द्वित्वेऽब्यासे उकारस्य श्रवणं संभवति । संप्रसारणे निषिद्दे तु 'स्वप्' इत्यस्य द्वित्वेऽभ्यासे उकारो न श्रूयेत । एवं च प्रकृते यणादेशात्प्राग्लिटि धातो॑रिति द्वित्वे कृ कृ ए इति स्थिते —  । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.59
sutra: द्विर्वचनेऽचि</p>
<hr />
<p>'अचः परस्मिन्' इत्यत्र 'योऽनादिष्टादचः पूर्वः' इति स्थितम् । साच्कस्य द्विर्वचनं न त्वचः पूर्वस्येत्यप्राप्तं स्थानिवत्वं विधीयते, रूपातिदेशार्थ च । अत्र षट् पक्षाः सम्भवन्ति । अचीत्यादेशोपलक्षणम्, द्विर्वचन इति विषयनिर्देशः, अचि योऽजादेशः स द्विर्वचने स्थानिवद्भवतीति प्रथमः पक्षः । अचीत्येतदपि स्थानिवद्भावेनैव सम्बध्यते, द्विर्वचन इति विषयनिर्देशाद्, द्विर्वचने कर्तव्येऽजादेशः स्थानिवद्भवत्यचि पर इति द्वितीयः । द्विर्वचननिमितत्वादजेव द्विर्वचनग्रहणेन विषेष्यते, द्विर्वचनमस्मिन्नस्तीत्यर्शाअद्यच्प्रत्ययान्तेन वा, अधिकरणसाधनेन वा, आदेशोपलक्षणम्, द्विर्वचननिमितेऽचि योऽजादेश- स स्थानिवदिति तृतीयः । एवं विशेषितं वाज्ग्रहणं स्थानिवद्भावस्य विशेषणम्, अजादेशः स्थानिवद्भवति द्विर्वचननिमितेऽचि परत इति चतुर्थः । द्विर्वचनग्रहणमा वर्तते, तत्रैकेनाज्विशेष्यते, परेण विषयी निर्दिश्यत इति स्थिते तद्विशेषितमज्ग्रहणं स्थानिवद्भावस्य विशेषतणम्, द्विर्वचने कर्तव्येऽजादेशः स्थानिवद्भवति द्विर्वचननिमितेऽचि परत इति पञ्चमः । एवमेव स्थितेऽज्ग्रहणमादेशोपलक्षणम्, द्विर्वचननिमितेऽचि योऽजादेशः स द्विर्वचने कर्तव्ये स्थानिवद्भवतीति षष्ठः । अत्राद्ये पक्षेऽचो द्विर्वचनेनाविशेषितत्वाद् द्विर्वचननिमितेऽप्यचि आदेशः स्यानिवत्स्यात्, ततश्चाचिकीर्तद् इत्यत्र णिचि 'उपधायाश्च' इतीत्वस्य 'चङ्' ईति द्विर्वचने स्थानिवद्भावादचकीर्तदिति स्यात् । दुद्यौउषति - ऊठि यणादेशः स्थानिवत्स्यात् । भवनमिच्छति, भवनीयतेः सन्, बिभवनीयिषति-ल्युटि कृतयोर्गुणावादेशायोः स्थानिवत्वे बुभवनीयिषतीत्यनिष्ट्ंअ रूपं प्राप्नोति । द्वितीये तु अचिकीर्तदित्यत्र न दोषः, इत्वस्य तकारेण व्यवहितत्वात् स्थानिवद्भावभाजो ह्यादेशस्य स्थानिवत्वविधानवेलायामच्यचनन्तरे स्थानिवत्वेन भवितव्यम् । एवं ह्यचि परतः स्थानिवद्भावः कृतो भवति । दुद्यौउषतीत्यादौ तु स्यादेव । ययावित्यत्र 'आत औ णलः' इत्यौकारेण वृद्धौ कृतायां संप्रत्यादेशात्परोऽज्नास्तीति स्थानिवत्वं न स्यात् । जग्मतुरित्यादौ च 'गमहन' इत्युपधालोपस्य व्यवहितत्वान्न स्यात् । तृतीये तु कालावधारणं कर्तव्यम्, अन्यथा द्विर्वचनादुतरकालमपि स्थानिरूपमेवावतिष्ठेत । चतुर्थे तु ययौ, जग्मतुरित्यादौ पूर्वोक्तन्यायेन स्थानिवद्भावो न प्राप्नोति, कालावधारणं च कर्तव्यम् । पञ्चमेऽपि ययौ, जग्मतुरित्यादौ न स्यात्, अत एतेषु पक्षेष्वेवं दोषसम्भवात् षष्ठ्ंअ पक्षमाश्रित्याह-द्विर्वचननिमितेःऽचीत्यादि । अत्र हि पक्षे द्विर्वचनेनाचो विशेषणादचिकीर्तत्, दुद्यौउषति, बिभवनीयिषतीत्यादौ न दोषः । आदेशोपलक्षणत्वाच्च ययावित्यादावपि न दोषः पुनश्च द्विर्वचनग्रहणात् कालावधारणमपि लभ्यते । ननु 'द्विर्वचननिमितेऽचि योऽजादेशः' इत्युच्यमाने नुनावयिषति, चक्षावयिषति, पुस्फारयिषतीत्यादौ णेरद्विर्वचननिमितत्वातन्निमितावादेशः, आकारश्च न स्थानिवत्स्यात्; ततश्चाभ्यास उकारो न श्रूयेत, नैष दोषः;'पुयण्जि' इति ज्ञापकाद् द्वित्वनिमितेऽपि णौ स्थानिवत्वापायात् । तथा हि- न हि णौ कृतस्य स्थानिवद्भावमन्तरेण ओः पराः पुयण्ज्योऽवर्णपराः सम्भवन्ति; पिपविषति, यियविषति-इत्यत्र सम्भव इति चेत्, किमेतावता पुग्रहणं प्रत्याहारग्रहणं जग्रहणं चार्थवद्भवतीति ? ज्ञापकमुक्तार्थस्य यद्येवम्; अचिकीर्तदित्यत्रेत्वस्य स्थानिवत्वादचकीर्तदिति स्यात्, नैष दोषः; ज्ञापकस्य तुल्यजातीयापेक्षत्वात् यत्रोतरभागस्याद्योऽवर्णपरो भावस्तत्रैव स्थानिवत्वज्ञापनात् । नन्वेवमपि 'ओः पुयण्' इत्यत्र णेरित्यश्रवणात्सामान्येन द्वित्वनिमितं स्थानित्वं विज्ञायेत, ततश्च विभवनीयिषतीत्यत्रापि स्यात्, न ह्यत्राजमात्रं द्विर्वचननिमितम्, क्व तर्हि स्यात् ? चकार, चक्रे इत्यादौ ह्यज्मात्रं प्रत्ययः । स्यादेतत्-परस्मिन्नित्यनुव-तमचीत्यनेन विशेष्यते, तत्र यस्मिन्विधिस्तदादावल्ग्रहणमिति तदादिविधिर्भवति । अजादौ परस्मिन्निति द्विर्वचननिमितत्वेनापि अजाद्येव विशेष्यत इति । एवमपि चक्रतुरित्यत्र स्यात्, यद् द्विर्वचननिमितमजादि न तदादेशस्य निमितम्; अच्येव यणो विधानात् । यच्चादेशस्य निमितं न तद् द्विर्वचनस्य निमितम्; पपतः चख्नतुरित्यादावेन तु स्यात् । किञ्च 'यस्मिन्विधिः' इति वचनाद्यत्र किञ्चिद्विधीयते तत्रैव तदादिविधिः, इह तु अचि योऽजादेश इत्यनुवादत्वातदादिविधेरेवासम्भवस्तस्यमादजेव गृह्यते, न तदादिः, उच्यते; चक्रतुरित्यादावतुसोद्विर्वचनं प्रति निमितत्वेनाश्रयणेऽप्यचि परत्रावस्थिते द्विर्वचनं दृष्टमित्येतावताजेव द्विर्वचननिमितमित्युच्यते । समुदायेऽप्ययं द्विर्वचनशब्द उपचारेण प्रवर्तते । एवमपि पपतुरित्यत्र न स्यात्, आल्लोपस्याजादिनिमितं नाज्मात्रम्, नैष दोषः; 'अचि योऽजादेशः' इति कोऽर्थः ? अचि यो दृष्ट इत्यर्थः । यश्चाचि विधीयते, यश्चाजादौ-द्वावपि अचि दृष्टावेवेति सर्वत्र सिध्यति । अथ वा-अजादावाल्लोपो न हलादौ, तत्र प्राप्ताप्राप्तविवेकेनाच एव मिमितत्वम् । द्विर्वचन एव कर्तव्य इति एवकारेणैतद्दर्शयति - द्विर्वचनग्रहणमचं विशिनष्टि,कालं चावधारयतीति । एकस्योभयसम्बन्धे हि भवति एवकारः-देवदतो ग्रामं गच्छतु स एव गामानयत्विति । यद्यत्रापि पूर्ववत्कार्यातिदेशः स्यात्; चक्रतुरित्यादावनच्कत्वादप्राप्तं द्विर्वचनं स्थानिवद्भावाद् भवदपि यणाद्यादेशयुक्तस्यैव स्यादित्यभयासे स्थानिरूपं न श्रूयेत, तदर्थमाह-रूपातिदेशश्चायमिति । 'च' शब्दोऽवधारणे । कथं पुनरवगम्यते रूपातिदेशोऽयमिति ? अज्ग्रहणात् । तद्धिजेघ्रीयत इत्यत्र 'ई घ्राध्मोः' इति हलादौ विहितस्येत्वस्य स्थानिवत्वं मा भूदित्येवमर्थं क्रियते । यदि च रूपं स्थानिवत्, ततोऽसत्यज्ग्रहणे घ्राय्घ्रीय्ध्माय्ध्मीय् इति द्विर्वचनं स्यादिति तन्नवृतयेऽजग्रहणमर्थवद् भवति । अथ हि - कार्यं स्थानिवद् भवति, तस्य सत्यपि स्थानिवत्वे ईकारयुक्तस्यैव द्विर्वचनमिति नार्थोऽज्ग्रहणेन । भसेस्तु क्वसौ 'घसिभसोर्हलि' इत्युपधालोपे कृते सत्यसति वा द्विर्वचनेभ्स्वानिति श्रुतौ विशेषाभावः । छान्दसच क्वसुः, च्छन्दसिदृष्टानुविधानमतो ज्ञापकमेवाज्ग्रहणम् । तत्र यद्यपि स्थान्येव स्वरूपमापद्यते, तथाप्यातिदेशिकानातिदेशिकरूपभेदाश्रयस्तु वतिर्द्विर्वचन एव कर्तव्य इत्येतदेव स्पष्टयति । नियतकाल इति । कृते द्विर्वचने इत्यादिना नियतकालत्वमेव दर्शयति । यदि कृते द्विर्वचने पुनरादेशरूपमेवावतिष्ठते, यथा - चक्रतुरित्यादौ द्विर्वचनादूर्ध्वं पूर्वं कृतो यणादेश एव श्रूयते तथा निन्यतुरित्यादावपि द्विर्वचनात्पूर्वमेकाच्त्वादि, यङदेशे कृते स्थानिवद्भावाद् द्विर्वचनेऽपि पूर्वप्रवृत इयणेóव स्यात् । अस्तुः तस्य 'असिद्धवदत्राभात्' इत्यसिद्धत्वाद् 'एरनेकाचः' इति यणि सति श्रवणं न भविष्यति । यद्वा-पूर्वप्रवृतोऽपीयङ् द्विर्वचनकालेऽपहृत इति पुनः प्रवर्तयितव्यः, तस्यां च दशायाम नेकाच्त्वाद्यणा बाध्यते । यद्येवम्, इयेष उवोषेति इषेरुषेश्च लिटि तिपि णलि प्रवृत्त्स्यापि गुणस्य द्विर्वचनकालेऽपहृतत्वात्कृते द्विर्वचने पुनः प्रवृत्तिः, ततश्चानादिष्टादचः पूर्वत्वेनाभ्यासो दृष्ट इति तस्याभ्यासस्य उवङ् किर्तव्ये गुणस्य स्थानिवद्भावादसवर्णं इति प्रतिषेधः स्यात् । असवर्णग्रहणसामर्थ्यात्स्थानिवत्वं न भविष्यति । अस्त विचनस्यावकाशः-इयर्ति, इयृतः । ह्यएकमुदाहरणमसवर्णेग्रहणं प्रयोजयति । यद्येतावत्प्रयोजनं स्यात्, अर्तावित्येव ब्रूयात् । कि तर्ह्युच्यते - द्विर्वचने पुनरादेशरूपमेवावतिष्ठत इति, अत्र हि 'पुनः' शब्दाद्, 'अवतिष्ठते' इति वचनाच्च पूर्वकृतस्यैवादेशस्योन्मज्जनमेवोक्तं प्रतीयत इति ? नायमर्थः; अपि तु कृते द्विर्वचने स्थानिरूपं नावतिष्ठते यत्प्राप्तं तद्भवतीत्येवंपरमेतत् । अल्लोपेत्यादि । उपलक्षणमेतत् । ततुरिः, पपुरिरित्यदौ 'आञ्त ईद्धातोः' 'उदोष्ठ।ल्पूर्वस्य' 'बहुलं च्छन्दसि' इति इत्वोत्वयरपि स्थानिवत्वं भवति । आटिटदिति । अटतेर्ण्यन्ताल्लुङ् चिङ् 'इजादेर्द्वितीयस्य' इति टिशब्दस्य द्विर्वचनम्, 'आडजादीनाम्' । निनायेत्यादि । 'णलुतमो वा' इति यदा णित्वं नास्ति तदा गुणः, णित्वपक्षे वृद्धिः । नेनैलोलाइति द्विर्वचनमिति । गृणवृद्ध्योस्तु स्थानिवद्भावे विशेषाभावान्नोक्तः । जग्ले, मम्ल इति । भावे लिट्, अनैमितिकमात्वम्, शिति तु प्रतिषेध इत्यात्वस्य स्थानिवत्वं न भवति । श्रवणमित्यादि । यदि कालो नावधार्येत, तदोतरकालमपि स्थानिरूपं प्रसज्येत, ततश्चाकारस्य श्रवणे सति परेण सह 'वृद्धिरेचि' इति वृद्धिः स्यात् । इहाधिजगे इति 'गाङ्लिटि' इति द्विलकारनिर्देशेन लकारादौ लिटि गाङदेशविधानादज्निमितत्वाभावात् स्थानिवत्वाभावः ॥</p></div>