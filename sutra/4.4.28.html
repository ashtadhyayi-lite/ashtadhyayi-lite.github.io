<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.27.html"><button class="muted-button">Prev 4.4.27</button></a>
        <a href="4.4.29.html"><button class="muted-button">Next 4.4.29</button></a>
        </nav><h2 class="dev">तत् प्रत्यनुपूर्वमीपलोमकूलम्</h2><p class="sname"><font color=blue>4-4-28 तत् प्रत्यनु पूर्वम् ईपलोमकूलम्</font> <font color="DeepPink">प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">ष्ठक्</font> <font color="RoyalBlue">वर्तते</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 4.4.28
sutra: तत् प्रत्यनुपूर्वमीपलोमकूलम्</p>
<hr />
<p>'तत् प्रति-अनुपूर्वम् ईप-लोम-कूलम् वर्तते' इति समर्थानाम् प्रथमात् परः ठक्  प्रत्ययः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 4.4.28
sutra: तत् प्रत्यनुपूर्वमीपलोमकूलम्</p>
<hr />
<p>'प्रति'पूर्वकः 'अनु'पूर्वकः च यः ईप/लोम/कूल-शब्दः, तस्मात् द्वितीयासमर्थात् 'वर्तते' अस्मिन् अर्थे ठक् प्रत्ययः भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 4.4.28
sutra: तत् प्रत्यनुपूर्वमीपलोमकूलम्</p>
<hr />
<p>तदिति द्वितीयासमर्थविभक्तिः। प्रति अनु इत्येवं पूर्वेभ्यः ईपलोमकूलशब्देभ्यो द्वितियासमर्थेभ्यो वर्तते इत्येतस्मिन्नर्थे ठक् प्रत्ययो भवति। ननु च वृतिरकर्मकः, तस्य कथं कर्मणा सम्बन्धः? क्रियाविश्षणमकर्मकाणामपि कर्म भवति। प्रतीपं वर्तते प्रातीपिकः। आन्वीपिकः। प्रातिलोमिकः। आनुलोमिकः। प्रातिकूलिकः। आनुकूलिकः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 4.4.28
sutra: तत् प्रत्यनुपूर्वमीपलोमकूलम्</p>
<hr />
<p>द्वितायान्तादस्माद्वर्तत इत्यस्मिन्नर्थे ठक् स्यात् । क्रियाविशेषणत्वाद्द्वितीया । प्रतीपं वर्तते प्रातीपिकः । आन्वीपिकः । प्रातिलोमिकः । प्रातिकूलिकः । आनुकूलिकः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 4.4.28
sutra: तत् प्रत्यनुपूर्वमीपलोमकूलम्</p>
<hr />
<p>अस्य सूत्रस्य अर्थम् सम्यक् ज्ञातुम् प्रारम्भे बिन्दुद्वयम् ज्ञातव्यम् -</p>
<ol>
<li>अस्मिन् सूत्रे 'ईप', 'लोम', 'कूल' एते शब्दाः प्रयुक्ताः सन्ति । एतेषामर्थाः एतादृशाः - ईप इत्युक्ते जलम् । लोम इत्युक्ते केशः । कूल इत्युक्ते तीरम् । परन्तु 'प्रति' तथा 'अनु' एताभ्यां सह एतेषां योजनं भवति चेत् निर्मिताः शब्दाः भिन्नमर्थं स्वीकुर्वन्ति, तेषाम्  'जलम् / केश / तीर' इत्येतैः सह कोऽपि सम्बन्धः न विधीयते । यथा -</li>
</ol>
<p>[अ] प्रति + ईप → प्रतीप । प्रति + लोम → प्रतिलोम । प्रति + कूल → प्रतिकूल । एतेषां त्रयाणाम् शब्दानामर्थः 'विपरीत' इत्येव भवति । तथैव -</p>
<p>[आ] अनु + ईप  → अन्वीप । अनु + लोम → अनुलोम । अनु + कूल → अनुकूल । एतेषां त्रयाणाम् शब्दानामर्थः अपि समानः एव ।  </p>
<p>अस्मिन् विषये बालमनोरमायामुच्यते - ' प्रतीपान्वीपशब्दौ हि प्रतिकूलानुकूलशब्दपर्यायौ' । अस्यापि अयमेव अर्थः ।</p>
<ol>
<li>अस्मिन् सूत्रे 'तत्' इति द्वितीयासमर्थः प्रयुक्तः अस्ति । वस्तुतः  'वृत्' धातुः अकर्मकः अस्ति, अतः तस्य प्रयोगे कर्मपदम् न विधीयते। अतः अत्र 'प्रतीप', 'अन्वीप', 'प्रतिलोम', 'अनुलोम', 'प्रतिकूल', 'अनुकूल' - एतेषां सर्वेषाम् प्रयोगः द्वितीयायां कथं भवितुमर्हति - इति प्रश्नः उपतिष्ठते । अस्य स्पष्टीकरणार्थम् काशिकाकारः वदति -  'क्रियाविशेषणमकर्मकाणामपि कर्म भवति' ।  इत्युक्ते, एते सर्वे शब्दाः 'वर्तते' इत्यनेन सह क्रियाविशेषणरूपेण प्रयुज्यन्ते ।</li>
</ol>
<p>इदानीमस्य सूत्रस्य अर्थः स्पष्टः स्यात् - 'प्रतीपं वर्तते / अन्वीपं वर्तते / प्रतिलोमं वर्तते / अनुलोमं वर्तते / प्रतिकूलं वर्तते / अनुलोमं वर्तते' एतेषु वाक्येषु  द्वितीयासमर्थात् ठक् प्रत्यय भवति । यथा - </p>
<ol>
<li>
<p>प्रतीपं वर्तते सः प्रातिपिकः ।  प्रतिलोमं वर्तते  सः प्रातिलोमिकः । प्रतिकूलं वर्तते सः प्रातिकुलिकः । त्रयाणामर्थाः समानाः एव । यथा - प्रातिपिकः / प्रातिलोमिकः / प्रातिकुलिकः निर्णयः इत्युक्ते विपरीतः निर्णयः । </p>
</li>
<li>
<p>अन्वीपं वर्तते सः आन्वीपिकः ।अनुलोमं वर्तते सः आनुलोमिकः । अनुकूलं वर्तते सः आनुकुलिकः । अत्रापि त्रयाणामर्थाः समानाः सन्ति । यथा - आन्विपिकः आनुलोमिकः आनुकुलिकः वा निश्चयः ।                                                           </p>
</li>
</ol>
<p>ज्ञातव्यम् - 'प्रतीप' तथा 'अन्वीप' एतौ शब्दौ वस्तुतः 'प्रति + आप्' तथा 'अनु + आप्' एतादृशं बहुव्रीहिसमासेन निर्मिताः सन्ति । अत्र प्रक्रियायाम् <b>द्वयन्तरुपसर्गेभ्योऽप ईत्</b> <a href="6.3.97.html">6.3.97</a> इत्यनेन आकारस्य ईकारादेशं कृत्वा अग्रे सन्धिकार्यं च कृत्वा एतयोः निर्माणं भवति । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 4.4.28
sutra: तत् प्रत्यनुपूर्वमीपलोमकूलम्</p>
<hr />
<p><b>तत् प्रत्यनुपूर्वमीपलोमकूलम्</b> - तत्प्रत्यनुपूर्व ।त॑दिति द्वितीयान्तानुकरणम् । प्रत्यनुपूर्वेभ्यो द्वितीयान्तेभ्य ईषलोमकूलशब्देभ्यो वर्तते इत्यर्थे ठक् स्यादित्यर्थः । ननु प्रतीपं वर्तते इत्यादिवक्ष्यमाणविग्रहेषु वर्ततेरकर्मकत्वात्कथं द्वितीयेत्यत आह — क्रियाविशेषणत्वादिति । इदंच कारकनिरूपणे निरूपितम् ।क्रियाविशेषणानां प्रतमान्तत्वमेवे॑ति तु शब्देन्दुशेखरे प्रतीपमिति । प्रतिगता आपो यस्मिन्निति बहुव्रीहिः । 'ऋक्पूः' इत्यकारः समासान्तः । द्व्यन्तरूपसर्गेभ्योऽप ई॑दिति ईत्त्वम् । अनुगता आपो यस्मिन् तदन्वीपम् । 'ऊदनोर्देशे' इत्यूत्त्वं तु न, अदेशत्वात् । प्रतीपान्वीपशब्दौ हि प्रतिकूलानुकूलशब्दपर्यायौ रूढौ । अवयवार्थेषु तु नाभिनिवेष्टव्यम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 4.4.28
sutra: तत् प्रत्यनुपूर्वमीपलोमकूलम्</p>
<hr />
<p>क्रियाविशेषणमित्यादि । आख्यातं हि धात्वर्थस्य कर्तव्यतामाचष्टे - वर्तते उ वर्तनं करोति, सुप्यते उ स्वापः क्रियते, शोभनमोदनं पच्यते उ ओदनकर्मकः पाकः शोभनः क्रियते इति । पचिधात्वर्थः कर्तव्य एव सम्बध्यमानः कर्म सम्पद्यते, तस्य यत्समानाधिकरणं विशेषणं तदपि कर्मैव भवति । प्रातीपिकः, आन्वीपिक इति । प्रतिगता आपोऽस्मिन्निति बहुव्रीहिः, ठृक्पूरब्धूःऽ इत्यिकारः समासान्तः,'द्व्यन्तरुपसर्गेभ्यो' प ईत्ऽ इतीत्वम् । व्युत्पत्तिमात्रं चैतत्, प्रतिकूलानुकूलपर्यायौ त्वेतौ । ठूदनोर्देअशेऽ इत्यूत्वमत्र न भवति; अदेशत्वात्, देशत्वे क्रियाविशेषत्वासम्भवात् । सूत्रे ईप्शब्दस्य निर्देशात् । प्रातिलोमिकः, आनुलोमिक इति । पूर्ववद्वहुव्रीहिः, ठच् प्रत्यन्ववपूर्वात्ऽ इत्यच् समासान्तः । अत्रापि व्युत्पत्तिमात्रम्, अर्थस्तु पूर्वोक्त एव । प्रातिकूलिक इति । पूर्ववद्वहुव्रीहिः । अत्रापि कूलार्थो नास्ति । प्रतिसरणं चैतयोरर्थः ॥</p></div>