<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.3.38.html">
            <button class="muted-button">Prev 1.3.38</button>
        </a>
        <a href="1.3.40.html">
            <button class="muted-button">Next 1.3.40</button>
        </a>
        </nav><h2>Kashika</h2>
<hr />
<p>index: 1.3.39
sutra: उपपराभ्याम्</p>
<hr />
<p>वृत्तिसर्गतायनेषु इति वर्तते। उपपरापूर्वात् क्रमतेर्वृत्त्यादिश्वर्थेषु वर्तमानादात्मनेपदं भवति। किमर्थं तर्हि इदमुच्यते? उपसर्गनियमार्थम्। सोपसर्गादुपपरापूर्वादेव, न अन्यपूर्वातिति। उपक्रमते। पराक्रमते। उपपराभ्याम् इति किम्? सङ्क्रामति। वृत्त्यादिष्वित्येव। उपक्रामति। पराक्रामति।</p>
<h2>Siddhanta Kaumudi</h2>
<hr />
<p>index: 1.3.39
sutra: उपपराभ्याम्</p>
<hr />
<p>वृत्त्यादिष्वाभ्यामेव क्रमेर्न तूपसर्गान्तरपूर्वात् । उपक्रमते । पराक्रमते । नेह । संक्रामति ।</p>
<h2>Balamanorama</h2>
<hr />
<p>index: 1.3.39
sutra: उपपराभ्याम्</p>
<hr />
<p><em>उपपराभ्याम्</em> - राधीक्ष्योः । यदीय इति । यद्विषयक इत्यर्थः । 'विप्रश्न' इत्येतद्व्याचष्टे — विविधः प्रश्न इति । कृष्णाय राध्यति ईक्षते वा । पृष्टो गर्ग इति । गर्गों नाम ज्योतिः शास्त्रविदृषिविशेषः, स कृष्णाय राध्यति ईक्षते वेत्यन्वयः । 'राध संसिद्धौ 'ईक्ष दर्शने॑ । इह तु प्रस्नविषयशुभाऽशुभपर्योलोचनमर्थः, 'यस्य विप्रश्न' इति लिङ्गात् । तदाह — शुभाशुभं पर्योलोचयतीत्यर्थ इति । अत्र शुभस्याऽशुभस्य च प्रश्नविषयस्य धात्वर्थोपसङ्ग्रहाकर्मकावेतौ । अत एव राध्यतीति श्यन्नुपपद्यते । अन्यथाराधोऽकर्मकादि॑ति नियमाच्छ्यन्न स्यात् । एवंच किं कृष्णस्य शुभमशुभं वेति पृष्टो गर्गः कृष्णविषयकं शुभाऽशुभं पर्योलोचयतीत्यर्थः । कृष्णस्य संप्रदानत्वं । षष्ठपवादः ।</p>
<h2>Padamanjari</h2>
<hr />
<p>index: 1.3.39
sutra: उपपराभ्याम्</p>
<hr />
<p>उपपराभ्यामिति माणवकः कुतुपमिति। उपसर्गनियमः किमर्थ इत्यर्थः। संक्रामतीति।'क्रमः परस्मैपदेषु'  इति दीर्घः॥</p></div>