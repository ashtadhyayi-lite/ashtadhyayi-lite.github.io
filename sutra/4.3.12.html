<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.3.11.html"><button class="muted-button">Prev 4.3.11</button></a>
        <a href="4.3.13.html"><button class="muted-button">Next 4.3.13</button></a>
        </nav><h2>Kashika</h2>
<hr />
<p>index: 4.3.12
sutra: श्राद्धे शरदः</p>
<hr />
<p>शरच्छब्दात् ठञ् प्रत्ययो भवति श्राद्धेऽभिधेये शैषिकः। ऋत्वणः अपवादः। श्राद्धे इति च कर्म गृह्यते, न श्रद्धावान् पुरुषः, अनभिधानात्। शारदिकं श्राद्धम्। शारदमन्यत्।</p>
<h2>Siddhanta Kaumudi</h2>
<hr />
<p>index: 4.3.12
sutra: श्राद्धे शरदः</p>
<hr />
<p>ठञ् स्यात् । ऋत्वणोऽपवादः । शारदिकं श्राद्धम् ॥</p>
<h2>Balamanorama</h2>
<hr />
<p>index: 4.3.12
sutra: श्राद्धे शरदः</p>
<hr />
<p><b>श्राद्धे शरदः</b> - श्राद्धे शरदः । ठञ् स्यादिति । शेषपूरणमिदम् । ननुकालाट्ठ॑ञित्येव सिद्धे किमर्थमिदमित्यत आह — ऋत्वण इति ।सन्धिवेसाद्यृतुनक्षत्रेभ्योऽणि॑ति वक्ष्यमाणस्येत्यर्थः । शारदिकमिति । शरदि ऋतौ भवमित्यर्थः । शरच्छब्दस्य संवत्सरवाचित्वे तु पूर्वेणैव सिद्धम् । </p>
<h2>Padamanjari</h2>
<hr />
<p>index: 4.3.12
sutra: श्राद्धे शरदः</p>
<hr />
<p>श्राद्ध इति कर्म गृह्यते इति । श्रद्धास्मिन्विद्यत इति'प्रज्ञाश्रद्धार्चा'  इति मत्वर्थीयोऽणः, श्रद्धया सम्पाद्यं पित्र्यं कर्म श्राद्धशब्देन उच्यत इत्यर्थः । न श्रद्धावान् पुरुषं इति । यदा स एव णः षष्ठ।ल्र्थे भवति तदा पुरुषवृत्तिः श्राद्धशब्दः । कथं पुनः शब्दसाधारण्येऽप्ययं विशेषो लभ्यते ? इत्याह - अनभिधानादिति । शारदिकं श्राद्धमिति । यद्यत्र विहितं ततत्र भवमिति भवे प्रत्यययः ॥</p></div>