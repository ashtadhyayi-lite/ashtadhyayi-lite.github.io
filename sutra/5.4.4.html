<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.3.html"><button class="muted-button">Prev 5.4.3</button></a>
        <a href="5.4.5.html"><button class="muted-button">Next 5.4.5</button></a>
        </nav><h2>Sandhi Samaasa Split</h2>
<hr />
<p>index: 5.4.4
sutra: अनत्यन्तगतौ क्तात्</p>
<hr />
<p>अनत्यन्तगतौ क्तात् कन्</p>
<h2>Neelesh Sanskrit Brief</h2>
<hr />
<p>index: 5.4.4
sutra: अनत्यन्तगतौ क्तात्</p>
<hr />
<p>'अत्यन्तगतेः अभावः' अस्मिन् सन्दर्भे क्त-प्रत्ययान्तशब्दात् कन्-प्रत्ययः स्वार्थे विधीयते । </p>
<h2>Neelesh Sanskrit Detailed</h2>
<hr />
<p>index: 5.4.4
sutra: अनत्यन्तगतौ क्तात्</p>
<hr />
<p>'अत्यन्तगति' इत्युक्ते 'अशेषसम्बन्धः / सम्पूर्णसम्बन्धः' (completely, fully, to the maximum extent इत्याशयः) । यथा, किञ्चन वस्तु सम्पूर्णरूपेण भग्नम् भवति चेत् तस्य वर्णनम् 'अत्यन्तगत्या  भग्नम्' इत्यनेन क्रियते । यत्र अत्यन्तगतिः न विद्यते, तत्र 'अनत्यन्तगति' (= न अत्यन्तगतिः) अस्तीति उच्यते । एतादृशस्य वस्तुनः निर्देशार्थम् 'क्त' प्रत्ययान्तप्रातिपदिकात् स्वार्थे कन्-प्रत्ययः भवति । </p>
<p>यथा - अनत्यन्तगत्या भग्नम् (किञ्चित् भग्नम्, सम्पूर्णरूपेण न भग्नम्, Only partially broken इत्याशयः) </p>
<p>= भग्न + कन्</p>
<p>→ भग्नक</p>
<p>यत् किञ्चित् भग्नम् तत् भग्नकम् । यथा - भग्नकः शैलः । भग्निका मूर्तिः (<b>प्रत्ययस्थात् कात् पूर्वस्यात इदाप्यसुपः</b> <a href="7.3.44.html">7.3.44</a> इति इकारादेशं कृत्वा रूपं सिद्ध्यति)।</p>
<p>एवमेव - अनत्यन्तगत्या छिन्नः छिन्नकः । अनत्यन्तगत्या भिन्नः भिन्नकः । </p>
<h2>Kashika</h2>
<hr />
<p>index: 5.4.4
sutra: अनत्यन्तगतौ क्तात्</p>
<hr />
<p>अत्यन्तगतिः अशेषसम्बन्धः, तदभावोऽन्त्यन्तगतिः। अनत्यन्तगतौ गम्यमानायां क्तान्तात् कन्प्रत्ययो भवति। भिन्नकः। छन्नकः। अनत्यन्तगतौ इति किम्? भिन्नम्। छिन्नम्।</p>
<h2>Siddhanta Kaumudi</h2>
<hr />
<p>index: 5.4.4
sutra: अनत्यन्तगतौ क्तात्</p>
<hr />
<p>छिन्नकम् । भिन्नकम् । अभिन्नकम् ॥</p>
<h2>Balamanorama</h2>
<hr />
<p>index: 5.4.4
sutra: अनत्यन्तगतौ क्तात्</p>
<hr />
<p><b>अनत्यन्तगतौ क्तात्</b> - अनत्यन्तगतौ क्तात् । अत्यन्तगतिरशेषावयवसम्बन्धः, तदभावः=अनत्यन्तगतिः, तस्यां गम्यमानायां क्तान्तात्कन्नित्यर्थः । छिन्नकमिति । किञ्चिदवयवावच्छेदेन छिन्नमित्यर्थः । </p>
<h2>Padamanjari</h2>
<hr />
<p>index: 5.4.4
sutra: अनत्यन्तगतौ क्तात्</p>
<hr />
<p>अशेषसम्बन्ध इति। क्तप्रकृतिवाच्यया क्रियया साधनस्य व्याप्तिरित्यर्थः। भिन्नकमिति। ईषद्भिन्नमित्यर्थः। भिन्नमिति। यदशेषं भिदिक्रियाया व्याप्तं घटादि तदभिधीयते। इहानत्यन्तगतेः प्रकर्षस्य च युगपद्विवक्षायां पूर्वविप्रतिषेधेन पूर्वमातिशायिक इष्यते, तदन्तात्कन्वक्तव्यः, अक्तान्तत्वाद्धि न प्राप्नोति - भिन्नतरकं च्छिन्नतरकमिति। आह च - ठनत्यन्तगतौ क्तान्तातमबादयः पूर्वविप्रतिषिद्धं तदन्ताच्च स्वार्थे कन्वचनम्ऽ इति। स्वार्थः पुनरनत्यन्तगतियुक्त एव, न शुद्धः। तथा हि सति अनत्यन्तगतिर्द्योतिता न स्यात् ॥</p></div>