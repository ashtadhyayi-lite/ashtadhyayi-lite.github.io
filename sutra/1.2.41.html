<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.2.40.html"><button class="muted-button">Prev 1.2.40</button></a>
        <a href="1.2.42.html"><button class="muted-button">Next 1.2.42</button></a>
        </nav><h2>Sandhi Samaasa Split</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p>एकाल् प्रत्ययः अपृक्तः </p>
<h2>Neelesh Sanskrit Brief</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p>यस्मिन् प्रत्यये केवलं एकः एव वर्णः अस्ति, अपृक्तः नाम्ना ज्ञायते । </p>
<h2>Neelesh English Brief</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p>A प्रत्ययः that contains only one letter is called अपृक्त । </p>
<h2>Neelesh Sanskrit Detailed</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p>व्याकरणशास्त्रे पाठितासु संज्ञासु अन्यतमा अस्ति 'अपृक्त' इति संज्ञा । <b>यस्मिन् प्रत्यये एकः एव वर्णः विद्यते, तस्य अनेन सूत्रेण 'अपृक्त' इति संज्ञा भवति । </b> यथा -</p>
<p>1) प्रथमैकवचनस्य सुँ-प्रत्ययस्य इत्संज्ञालोपात् अनन्तरम् 'स्' इति एकाल् रूपम् अवशिष्यते । अस्य 'अपृक्तः' इति संज्ञा भवति ।</p>
<p>2) लङ्लकारस्य स्थाने विहितस्य प्रथमपुरुषैकवचनस्य 'तिप्' प्रत्ययस्य पकारस्य इतसंज्ञालोपे कृते 'ति' इत्यत्र विद्यमानस्य इकारस्य <b>इतश्च</b> <a href="3.4.100.html">3.4.100</a> इत्यनेन लोपे कृते अवशिष्टे 'त्' इत्यस्मिन् अंशे एकः एव वर्णः विद्यते, अतः 'त्' इति अपृक्तः प्रत्ययः । </p>
<p>3) 'क्विप्' प्रत्यये इत्संज्ञकयोः ककारपकारयोः लोपं कृत्वा, ततः उच्चारणार्थं स्थापितस्य वकारोत्तरस्य इकारस्यापि लोपं कृत्वा अवशिष्टः 'व्' इति प्रत्ययः अपि अपृक्तसंज्ञकः भवति । </p>
<p><title>प्रयोजनम्</title></p>
<p>अपृक्तसंज्ञाम् आश्रित्य अष्टाध्याय्यां भिन्नानि कार्याणि उक्तानि सन्ति । यथा, हलन्तशब्दात् विहितस्य अपृक्त-सुँ-प्रत्ययस्य <b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इत्यनेन लोपः भवति -</p>
<p><pr></p>
<p>मरुत् + सुँ [प्रथमैकवचनस्य सुँ-प्रत्ययः]</p>
<p>--&gt; मरुत् + स् [<b>उपदेशेऽजनुनासिक इत्</b> <a href="1.3.2.html">1.3.2</a> इति उँकारस्य इत्संहज्ञा । <b>तस्य लोपः</b> <a href="1.3.9.html">1.3.9</a> इति लोपः । अवशिष्टस्य 'स्' इत्यस्य 'अपृक्तः' इति संज्ञा भवति ।]</p>
<p>--&gt; मरुत् [<b>हल्ङ्याब्भ्यो दीर्घात् सुतिस्यपृक्तं हल्</b>  <a href="6.1.68.html">6.1.68</a> इति अपृक्तसकारस्य लोपः]</p>
<p></pr></p>
<p><title>प्रयोगः</title></p>
<p>अष्टाध्याय्याम् 'अपृक्त'संज्ञायाः साक्षात् प्रयोगः आहत्य चतुर्षु सूत्रेषु कृतः अस्ति -</p>
<ol>
<li>
<p><b>वेरपृक्तस्य</b> <a href="6.1.67.html">6.1.67</a></p>
</li>
<li>
<p><b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a></p>
</li>
<li>
<p><b>गुणोऽपृक्ते</b> <a href="7.3.91.html">7.3.91</a></p>
</li>
<li>
<p><b>अस्तिसिचोऽपृक्ते</b> <a href="7.3.96.html">7.3.96</a></p>
</li>
</ol>
<p>अनुवृत्तिरूपेण तु अन्यत्रापि अस्य शब्दस्य प्रयोगः भवितुम् अर्हति ।</p>
<h2>Kashika</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p>अपृक्तः इति इयं संज्ञा भवति एकाल् यः प्रत्ययस् तस्य। असहायवाची एकशब्दः। <b>स्पृशोऽनुदके क्विन्</b> <a href="3.2.58.html">3.2.58</a> घृतस्पृक्। <b>भजो ण्विः</b> <a href="3.2.62.html">3.2.62</a> अर्धभक्। पादभाक्। एकालिति किम्? दर्विः। जागृविः। प्रत्यय इति किम्? सुराः। अपृक्तप्रदेशाः <b>वेरपृक्तस्य</b> <a href="6.1.67.html">6.1.67</a> इत्येवमाद्यः।</p>
<h2>Siddhanta Kaumudi</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p>एकाऽल्प्रत्ययो यः सोऽपृक्तसंज्ञः स्यात् ॥</p>
<h2>Laghu Siddhanta Kaumudi</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p>एकाल् प्रत्ययो यः सोऽपृक्तसंज्ञः स्यात्॥</p>
<h2>Balamanorama</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p><b>अपृक्त एकाल् प्रत्ययः</b> - सखान् स् इति स्थिते अपृक्तकार्यं वक्ष्यन्नपृक्तसंज्ञामाह — अपृक्तः । एकालिति कर्मधारयः । अत्रैकशब्दो ।ञसहायवाची ।एके मुख्यान्यकेवलाः॑ इत्यमरः । 'स्' इत्यस्याऽपृक्तसंज्ञायाम् ।</p>
<h2>Padamanjari</h2>
<hr />
<p>index: 1.2.41
sutra: अपृक्त एकाल् प्रत्ययः</p>
<hr />
<p>घृतस्पृगिति । ऽक्विन्प्रत्ययस्य कुःऽ इति कुत्वम् । अर्थभागिति । अत्र ऽवेरेपृक्तस्यऽ इति लोपः प्रयोजनम् । एकाल्ग्रहणं किमिति । समुदायद्वारेणायमेकपदविषयः प्रश्नः, अन्यथा प्रत्ययमात्रस्य संज्ञा स्यादिति प्रदेशेषु प्रत्ययग्रहणमेव कर्तव्यं स्यात्, किं सञ्ज्ञया ! यत्र यद्यलन्तस्य स्यात्, केवलस्य चाप्यन्तवद्भावात् अल्ग्रहणं व्यर्थं स्यादिति तत्सामर्थ्यादल्समुदायस्य न भविष्यतीति भावः । दर्विरिति । ऽदृ विदारणेऽ औणादिको विन् प्रत्ययः । वर्णग्रहणे जातिग्रहणादल्समुदाया गृह्यन्ते इति भावः । स्यादेतत्-ऽवेरपृक्तस्यऽ इत्यत्र ऽवोऽपृक्तस्यऽ इत्यस्तु, क्विबादिषु च मा भूदिकारः, न चान्यः प्रत्ययो वकारोऽस्तीति, तन्नः ऽराजनि युधिकृञःऽ राजकृत्वा, तमाचष्ट इति णिचि टिलोपे क्विपि णिलोपे च कृते क्वनिपः सम्बन्धी प्रत्ययो वकारोऽस्ति । अवश्यं च क्विबादीनामुच्चारणार्थे कश्चिदजासंजनीयः, तत्राकारे ऽसृशृभ्यां वःऽ इत्यादिष्वपि लोपः प्रसज्येत । उकारे तु ण्वुलादिषु । अन्यत्र तु गौरवमिति यथान्यासमेव साधीयः । ननु च यद्यल्समुदायोऽपि गृह्यते, अल्ग्रहणमनर्थकं स्याद् । अतो यद्यपि ऽनिपात एकाजनाङ्ऽ इत्यत्रैकग्रहणाद्वर्णग्रहणे जातिग्रहणं ज्ञापितम्, तथाप्यत्राल्ग्रहणसामर्थ्यात्समुदायस्य न भविष्यतीति चिन्त्यप्रयोजनमेकग्रहणम् । तथाऽपृक्तप्रदेशरेष्वल्ग्रहणेनैव सिद्धे नार्थः संज्ञया; नतराम्महत्या, नतमाम्पूर्वनिर्द्दिष्टया । सुरा इति । सुरां सुनोतीति क्विपि तुक् सुरासुतमाचष्टे इति णिचि टिलोपः क्विब् णिलोपः, अत्र धातुसकारस्य ऽहल्ङ्याब्भ्यऽ इति लोपो न भवति, प्रत्ययपरिभाषया सिद्धम् । तिपा साहचर्याच्चैकवचनस्य ग्रहणं सिद्धमिति प्रत्ययग्रहणमपि चिन्त्यप्रयोजनमेव ॥</p></div>