<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.3.93.html"><button class="muted-button">Prev 7.3.93</button></a>
        <a href="7.3.95.html"><button class="muted-button">Next 7.3.95</button></a>
        </nav><h2 class="dev">यङो वा</h2><p class="sname"><font color=blue>7-3-94 यङः वा</font> <font color="DeepPink"> पिति</font> <font color="ForestGreen">सार्वधातुके</font> <font color="Red">हलि</font> <font color="Maroon">ईट्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 7.3.94
sutra: यङो वा</p>
<hr />
<p>यङः अङ्गात् सार्वधातुके हलि पिति ईट् वा</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 7.3.94
sutra: यङो वा</p>
<hr />
<p>यङ्-प्रत्ययान्त-अङ्गात् परस्य हलादि-पित्-सार्वधातुकप्रत्ययस्य विकल्पेन ईडागमः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 7.3.94
sutra: यङो वा</p>
<hr />
<p>A हलादि-पित्-सार्वधातुकप्रत्यय attached to a यङ्-प्रत्ययान्त-अङ्ग gets ईडागम optionally.  </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 7.3.94
sutra: यङो वा</p>
<hr />
<ol>
<li>
<p>किम् नाम सार्वधातुकप्रत्ययः ? <b>तिङ्शित्सार्वधातुकम्</b> <a href="3.4.113.html">3.4.113</a> - तिङ्-प्रत्ययाः तथा शित्-प्रत्ययाः सार्वधातुकसंज्ञां प्राप्नुवन्ति ।</p>
</li>
<li>
<p>किम् नाम पित्-प्रत्ययः? सः प्रत्ययः यस्मिन् पकारः इत्संज्ञकः अस्ति । यथा - तिप्, सिप्, मिप् ।</p>
</li>
<li>
<p>किम् नाम ईट् ? ईट् इति कश्चन टित्-आगमः । टित्त्वात् अयं आगमः <b>आद्यन्तौ टकितौ</b> <a href="1.1.46.html">1.1.46</a> इत्यनेन स्थानिनः पूर्वमागच्छति । परन्तु अस्मिन् सूत्रे स्थानीवाचकं षष्ठ्यन्तं पदमेव नास्ति । अस्यामवस्थायाम् &lt;ऽउभयनिर्देशे पञ्चमीनिर्देशः बलीयान्ऽ&gt; इत्यनेन सप्तम्यन्तं पदम् स्थानीरूपेण कार्यं करोति । अतः अयं ईट्-आगमः अपृक्त-हल्-सार्वधातुक-प्रत्ययस्य आदौ आगच्छति ।</p>
</li>
<li>
<p>'हलि' इति सार्वधातुके इत्यस्य विशेषणमस्ति ।  &lt;ऽयस्मिन् विधिः तदादौ अल्ग्रहणेऽ&gt;  अनेन वार्तिकेन 'हलि सार्वधातुके' इत्यस्य अर्थः 'हलादि सार्वधातुके' इति भवति ।</p>
</li>
<li>
<p>किम् नाम यङ्? <b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a> इत्यनेन 'पुनः पुनः क्रियां करोति' अस्मिन् अर्थे एकाचः हलादिः यः धातुः, तस्य यङ्-प्रत्ययः भवति । यङ्-प्रत्ययान्तशब्दः <b>सनाद्यन्ताः धातवः</b> <a href="3.1.32.html">3.1.32</a> इत्यनेन धातुसंज्ञां प्राप्नोति । तस्य अग्र तिप्-तस्-झि-आदयः प्रत्ययः भवन्ति ।   यथा - पुनः पुनः पचते = पापच्यते । </p>
</li>
</ol>
<p>अतः अस्य सूत्रस्य अर्थः जायते - हलादि-सार्वधातुकः-पित्-प्रत्ययः यदि यङन्तात् अङ्गात् परमागच्छति, तर्हि तस्मात् प्रत्ययात् पूर्वम् विकल्पेन 'ईट्' आगमः भवति ।</p>
<p>यथा, भू-धातोः यङ्-प्रत्ययान्त-रूपम् 'बोभवीति' इत्यस्य रूपसिद्धिः इयम् - </p>
<p>भू + यङ् [<b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a> इत्यनेन 'पुनः पुनः भवति' अस्मिन् अर्थे यङ्-प्रत्ययः]</p>
<p>→ भू + भू + यङ्  [<b>सन्यङोः</b> <a href="6.1.9.html">6.1.9</a> इत्यनेन यङ्-प्रत्यये परे अङ्गस्य यः एकाच्-अवयवः तस्य द्वित्वम् भवति । द्वित्वात् अनन्तरम् यः प्रथमः 'भू' तस्य <b>पूर्वोभ्यासः</b> <a href="6.1.4.html">6.1.4</a> इत्यनेन 'अभ्यास' इति संज्ञा भवति ।]              </p>
<p>→ भो + भू + यङ्  [<b>गुणो यङ्लुकोः</b> <a href="7.4.82.html">7.4.82</a> इत्यनेन यङ्-प्रत्यये परे इगन्तस्य अभ्यासस्य गुणः भवति । उकारस्य गुणः स्थानसाधर्म्येण ओकारः ।]</p>
<p>→ भो + भू [<b>यङोऽचि च</b> <a href="2.4.74.html">2.4.74</a> इत्यनेन यङ्-प्रत्ययस्य लुक्-भवति । यद्यप्यत्र 'अच्' इति परनिमित्तम् नास्ति, तथापि अस्य सूत्रस्य प्रयोगः कर्तुं शक्यते, यतः अस्मिन् सूत्रे चकारः प्रयुक्तः अस्ति । ]</p>
<p>अत्र 'भोभू' इत्यस्य <b>सनाद्यन्ताः धातवः</b> <a href="3.1.32.html">3.1.32</a> इत्यनेन धातुसंज्ञा भवति । अग्रे, लट्-लकारस्य विवक्षायाम् -</p>
<p>भोभू + लट् </p>
<p>→ भोभू + तिप् [<b>तिप्तस्झि...</b> <a href="3.4.78.html">3.4.78</a> इति प्रथमपुरुष-एकवचनस्य विवक्षायाम् परस्मैपदिभ्यः धातुभ्यः तिप्-प्रत्ययः]</p>
<p>→ भोभू + शप् + ति [<b>कर्तरि शप्</b> <a href="3.1.68.html">3.1.68</a>  इति औत्सर्गिकम् विकरणम् शप्]</p>
<p>→ भोभू + ति [<b>अदिप्रभृतिभ्यः शपः</b> <a href="2.4.72.html">2.4.72</a> इति शप्-प्रत्ययस्य लुक् ।]</p>
<p>→ भोभू + ईट् + ति / भोभू + ति [यङ्-प्रत्ययस्य लुकि अपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इति यङ्-प्रत्ययस्य यत् लक्षणम् - <b>यङो वा</b> <a href="7.3.94.html">7.3.94</a> इति विकल्पेन ईडागमः - सः भवति । एतत् 'अङ्गस्य' कार्यम् नास्ति, अतः <b>न लुमताङ्गस्य</b> <a href="1.1.63.html">1.1.63</a> इति निषेधः न भवति ।]</p>
<p>→ भोभो ईति / भोभोति [<b>सार्वधातुकार्धधातुकयोः</b> <a href="7.3.84.html">7.3.84</a> इति अङ्गस्य गुणः]</p>
<p>→ भोभवीति / भोभोति [<b>एचोऽयवायावः</b>  <a href="6.1.78.html">6.1.78</a> इति अवादेशः]</p>
<p>→ बोभवीति / बोभोति [<b>अभ्यासे चर्च्च</b> <a href="8.4.54.html">8.4.54</a> इति चर्त्वम् ]</p>
<p>अनेन प्रकारेण विकल्पेन ईडागमे प्राप्ते बोभवीति, बोभोति एते द्वे रूपे सिद्ध्यतः ।</p>
<p>तथैव लप्-धातोः लालपीति, रू-धातोः रोरवीति, वद्-धातोः वावदीति - आदीनि रूपाणि अपि सिद्ध्यन्ति ।      </p>
<p>ज्ञातव्यम् - <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन निर्दिष्टः गुणादेशः भू-धातोः सार्वधातुके तिङ्-प्रत्यये परे               <b>भूस्तुवोस्तिङि</b> <a href="7.3.88.html">7.3.88</a> इत्यनेन वस्तुतः निषिध्यते । परन्तु अयं निषेधः यङ्लुक्-विधौ लौकिकसंस्कृते न भवति एतत् स्मर्तव्यम् ।</p>
<h2 id="kashika">Kashika</h2><a href="#">Up</a>
<hr />
<p>index: 7.3.94
sutra: यङो वा</p>
<hr />
<p>यङः उत्तरस्य हलादेः पितः सार्वधातुकस्य ईडागमो भवति वा। शाकुनिको लालपीति। दुन्दुभिर्वावदीति। त्रिधा बद्धो वृषभो रोरवीति महो देवो मर्त्यां आ विवेश। न च भवति। वर्वर्ति, चर्कर्ति चक्रम्। हलादेः पितः सार्वधातुकस्य यङन्तादभावः इति यङ्लुगन्तस्य उदाहरणम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 7.3.94
sutra: यङो वा</p>
<hr />
<p>यङन्तात्परस्य हलादेः पितः सार्वधातुकस्य ईड्वा स्यात् । भुसुवोः - &lt;{SK2224}&gt; इति गुणनिषेधो यङ्लुकि भाषायां न । बोभूतु तेतिक्ते &lt;{SK3596}&gt; इति छन्दसि निपातनात् । अत एव यङ्लुग्भाषायामपि सिद्धः । न च यङ्लुकि अप्राप्त एव गुणाभावो निपात्यतामिति वाच्यम् । [(परिभाषा - ) प्रकृतिग्रहणेन यङ्लुगन्तस्यापि ग्रहणात्] । द्विः प्रयोगो द्विर्वचनं षाष्ठम् इति सिद्धान्तात् । बोभवीति । बोभोति । बोभूतः । बोभुवति । बोभवांचकार । बोभविता । अबोभवीत् । अबोभोत् । अबोभूताम् । अबोभवुः । बोभूयात् । बोभूयाताम् । बोभूयास्ताम् । गातिस्था - &lt;{SK2223}&gt; इति सिचो लुक् । यङो वा - &lt;{SK2651}&gt; इतीट्पक्षे गुणं बाधित्वा नित्यत्वाद्वुक् । अबोभूवीत् । अबोभोत् । अबोभूताम् । अभ्यस्ताश्रयो जुस् । नित्यत्वाद्रुक् । अबोभूवुः । अबोभविष्यदित्यादि । पास्पर्धीति । पास्पर्धि । पास्पर्धः । पास्पर्धति । पास्पर्त्सि । हुझल्भ्यो हेर्धिः &lt;{SK2425}&gt; । पास्पर्धि । लङ् । अपास्पतर् । अपास्पदर् । सिपि दश्च &lt;{SK2468}&gt; इति रुत्वपक्षे रो रि &lt;{SK173}&gt; । अपास्पाः । जागाद्धि । जाधात्सि । अजाघात् । सिपि रुत्वपक्षे । अजाघाः । नाथृ । नानात्ति । नानात्तः । दध । दादद्धिः । दाधत्सि । अदाधत् । अदादद्धाम् । अदादधुः । अदाधः । अदाधत् । लुङि । अदादाधीत् । अदादधीत् । चोस्कुन्दीति । चोस्कुन्ति । अचोस्कुन् । अचोस्कुन्ताम् । अचोस्कुन्दुः । मोमुदीति । मोमोत्ति । मोमोदांचकार । मोमोदिता । अमोमुदीत् । अमोमोत् । अमोमुत्ताम् । अमोमुदुः । अमोमुदीः । अमोमोः । अमोमोत् । लुङि गुणः । अमोमोदीत् । चोकूर्ति । चोकूर्दीति । लङ् तिप् । अचोकूतर् । अचोकूर्दीत् । सिप्पक्षे । अचोकूः । अचोखूः । अजोगूः । वनीवञ्चीति । वनीवङ्क्ति । वनीवक्तः । वनीवचति । अवनीवञ्चीत् । अवनीवन् । जङ्गमीति । जङ्गन्ति । अनुदात्तोपदेश - &lt;{SK2428}&gt; इत्यनुनासिकलोपः । जङ्गन्तः । जङ्ग्मति । म्वोश्च &lt;{SK2309}&gt; । जङ्गन्मि । जङ्गन्वः । एकाज्ग्रहणेनोक्तत्वान्नेण्निषेधः । जङ्गमिता । अनुनासिकलोपस्याभीयत्वेनासिद्धत्वान्न हेर्लुक् । जङ्गहि ॥मो नो धातोः &lt;{SK341}&gt; अजङ्गन् । अनुबन्धनिर्देशान्न च्लेरङ् । ह्म्यन्त - &lt;{SK2299}&gt; इति न वृद्धिः । अजङ्गमीत् । अजङ्गमिष्टाम् । हन्तेर्युङ्लुक् । अभ्यासाच्च &lt;{SK2430}&gt; इति कुत्वं यद्यपि हो हन्तेः &lt;{SK358}&gt; इत्यतो हन्तेरित्यनुवर्त्य विहितं, तथापि यङ्लुकि भवत्येवेति न्यासकारः । [(परिभाषा - ) श्तिपा शपा...] इति निषेधस्तवनित्यः गुणो यङ्लुकोः &lt;{SK2630}&gt; इति सामान्यापेक्षज्ञापकादिति भावः । जङ्घनीति । जङ्घन्ति । जङ्घतः । जङ्घ्नति । जङ्घनिता । श्तिपा निर्देशाज्जादेशो न । जङ्घहि । अजङ्घनीत् । अजङ्घन् । जङ्घन्यात् । आशिषि तु । वध्यात् । अवधीत् । अवधिष्टामित्यादि । वधादेशस्य द्वित्वं तु न भवति । स्थानिवत्त्वेनानभ्यासस्येति निषेधात् । तद्धि समानाधिकरणं धातोर्विशेषणम् । बहुव्रीहिबलात् । आङ्पूर्वात्तु आङो यमहनः &lt;{SK2695}&gt; इत्यात्मनेपदम् । आजङ्घते इत्यादि । उत्परस्य - &lt;{SK2637}&gt; इति तपरत्वान्न गुणः । हलि च &lt;{SK354}&gt; इति दीर्घस्तु स्यादेव । तस्यासिद्धत्वेन तपरत्वनिवर्त्यत्वायोगात् । चञ्चुरीति । चञ्चूर्ति । चञ्चूर्तः । चञ्चुरति । अचञ्चूरीत् । अचञ्चूः । चङ्खनीति । चङ्खन्ति । जनसन - &lt;{SK2504}&gt; इत्यात्वम् । चङ्खातः । गमहन - &lt;{SK2363}&gt; इत्युपधालोपः । चङ्ख्नति । चङ्खाहि । चङ्खनानि । अचङ्खनीत् । अचङ्खन् । अचङ्खाताम् । अचङ्ख्नुः । ये विभाषा &lt;{SK2319}&gt; । चङ्खायात् । चङ्खन्यात् । अचङ्खनीत् । अचङ्खानीत् । उतो वृद्धिः &lt;{SK2443}&gt; इत्यत्र नाभ्यस्तस्येत्यनुवृत्तेरुतोवृद्धिर्न । योयोति । योयवीति । अयोयवीत् । अयोयोत् । योयुयात् । आशिषि दीर्घः । योयूयात् । अयोयावीत् । नोनवीति । नोनोति । जाहेति । जाहाति । ई हल्यघोः &lt;{SK2497}&gt; । जाहीतः । इह जहातेश्च &lt;{SK2498}&gt; आच हौ &lt;{SK2499}&gt; लोपो यि &lt;{SK2500}&gt; घुमास्था - &lt;{SK2462}&gt; एर्लिङि - &lt;{SK2374}&gt; इत्येते पञ्चापि न भवन्ति । श्तिपा निर्देशात् । जाहति । जाहासि । जाहेषि । जाहीथः । जाहीथ । जाहीति । अजाहेत् । अजाहात् । अजाहीताम् । अजाहासिष्टाम् । अजाहिष्यत् । लुका लुप्ते प्रत्ययलक्षणाभावात् स्वपिस्यमि - &lt;{SK2645}&gt; इत्युत्वं न । रुदादिभ्यः  - &lt;{SK2464}&gt; इति गणनिर्दिष्टत्वादिण्न । सास्वपीति । सास्वप्ति । सास्वप्तः । सास्वपति । असास्वपीत् । असास्वप् । सास्वप्यात् । आशिषि तु वचिस्वपि - &lt;{SK2409}&gt; इत्युत्वम् । सासुप्यात् । असास्वापीत् । असास्वपीत् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 7.3.94
sutra: यङो वा</p>
<hr />
<p>यङ्लुगन्तात्परस्य हलादेः पितः सार्वधातुकस्येड् वा स्यात्। भूसुवोरिति गुणनिषेधो यङ्लुकि भाषायां न, बोभूतु तेतिक्ते इति छन्दसि निपातनात् । बोभवीति, बोभोति । बोभूतः । अदभ्यस्तात् । बोभुवति । बोभवाञ्चकार, बोभवामास । बोभविता । बोभविष्यति । बोभवीतु, बोभोतु, बोभूतात् । बोभूताम् । बोभुवतु । बोभूहि । बोभवानि । अबोभवीत्, अबोभोत् । अबोभूताम् । अबोभवुः । बोभूयात् । बोभूयाताम् । बोभूयुः । बोभूयात् । बोभूतास्ताम् । बोभूतासुः । गातिस्थेति सिचो लुक् । यङो वेतीट्पक्षे गुणं बाधित्वा नित्यत्वाद्वुक् । अबोभूवीत्, अबोभोत् । अबोभूताम् । अबोभूवुः । अबोभविष्यत् ॥ इति यङ्लुक्प्रक्रिया ॥</p>
<h2 id="padamanjari">Padamanjari</h2><a href="#">Up</a>
<hr />
<p>index: 7.3.94
sutra: यङो वा</p>
<hr />
<p>लालपीतीत्यादि । लपिवदिरौतिभ्यो यङ्लुक्, द्विर्वचनम् । रौतेरभ्यासस्य गुणः । इतरयोर्दीर्घत्वम् । ववर्तीति । वृते रूपम्, रुग्रिकौ च लुकिऽ इत्यभ्यासस्य रुक् । किं पुनः कारणं यङ्लुगन्तमेवोदाहृतम्, न पुनर्यङ्न्तम् ? तत्राह - हलादेरिति । यङ्न्ते हि शपा भवितव्यम्, स च हलादिर्न भवति ॥</p></div>