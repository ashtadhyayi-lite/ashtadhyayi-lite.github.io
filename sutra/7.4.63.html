<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.4.62.html"><button class="muted-button">Prev 7.4.62</button></a>
        <a href="7.4.64.html"><button class="muted-button">Next 7.4.64</button></a>
        </nav><h2>Kashika</h2>
<hr />
<p>index: 7.4.63
sutra: न कवतेर्यङि</p>
<hr />
<p>कवतेः अभ्यासस्य यङि परतः चुः न भवति। कोकूयते उष्ट्रः। कोकूयते स्वरः। कवतेः इति विकरणनिर्देशः कौतेः कुवतेश्च निवृत्त्यर्थः। तयोः चुत्वम् एव भवति। चोकूयते। यङि इति किम्? चुकुवे।</p>
<h2>Siddhanta Kaumudi</h2>
<hr />
<p>index: 7.4.63
sutra: न कवतेर्यङि</p>
<hr />
<p>कवतेरभ्यासस्य चुत्वं न स्याद्यङि । कोकूयते । कौतिकुवत्योस्तु चोकूयते ॥</p>
<h2>Padamanjari</h2>
<hr />
<p>index: 7.4.63
sutra: न कवतेर्यङि</p>
<hr />
<p>कवतेरित्यादि ।'कूङ् शब्दे'  इति तुदादिः,'कु शब्दे'  इत्यदादिः,'कुङ् खुङ्'  इति भूवादिः शब्दार्थ एव । तत्रासति विकरणनिर्देशे'कोः'  इत्यच्यमाने त्रयाणमपि ग्रहणं स्याद् । अथ तौदादिको दीर्घान्तः ? एवमपि द्वयोर्ग्रहणं स्यात् । न च निरनुबन्धकत्वादादादिकस्यैव ग्रहणम्; लुग्विकरणत्वात् । तस्माद्भौवादिकस्यैव यथा स्यादिति विकरणनिर्द्देशः ॥</p></div>