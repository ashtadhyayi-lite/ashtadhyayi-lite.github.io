<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.115.html">
            <button class="muted-button">Prev 4.1.115</button>
        </a>
        <a href="4.1.117.html">
            <button class="muted-button">Next 4.1.117</button>
        </a>
        </nav><h2>Kashika</h2>
<hr />
<p>index: 4.1.116
sutra: कन्यायाः कनीन च</p>
<hr />
<p>कन्याशब्दादपत्येऽण् प्रत्ययो भवति। ढकोऽपवादः। तत् सन्नियोगेन कनीनशब्द आदेशो भवति। कन्यायाः अपत्यं कानीनः कर्णः। कानीनो व्यासः।</p>
<h2>Siddhanta Kaumudi</h2>
<hr />
<p>index: 4.1.116
sutra: कन्यायाः कनीन च</p>
<hr />
<p>ढकोऽपवादोऽण् तत्सन्नियोगेन कनीनादेशश्च । कानीनो व्यासः कर्णश्च । अनूढाया एवापत्यमित्यर्थः ॥</p>
<h2>Laghu Siddhanta Kaumudi</h2>
<hr />
<p>index: 4.1.116
sutra: कन्यायाः कनीन च</p>
<hr />
<p>चादण्। कानीनो व्यासः कर्णश्च॥</p>
<h2>Balamanorama</h2>
<hr />
<p>index: 4.1.116
sutra: कन्यायाः कनीन च</p>
<hr />
<p><em>कन्यायाः कनीन च</em> - कन्यायाः क ।कनीने॑ति लुप्तप्रथमाकम् । ढक इति ।स्त्रीभ्यो ढ॑हिति विहितस्येत्यर्थः । कनीनादेशश्चेति ।प्रकृते॑रिति शेषः । भारते व्यासः कर्णश्च कन्यायाः पुत्रौ इति प्रसिद्धम् । ननु कन्याया अप्रादुर्भूतयौवनत्वात्पुंसंयोगाऽभावात्कथमपत्यसम्बन्ध इत्यत आहानूढाया इति । अलब्धविवाहाया इत्यर्थः । एतच्च भाष्ये स्पष्टम् । </p>
<h2>Padamanjari</h2>
<hr />
<p>index: 4.1.116
sutra: कन्यायाः कनीन च</p>
<hr />
<p>ढकोऽपवाद इति ।'द्व्यचः'  इति प्राप्तस्य । कन्याया अपत्यं कानीन इति । शास्त्रोक्तविवाहसंस्कारपूर्वस्य पुरुषसम्प्रयोगस्याभावः कन्याशब्दनिमितं नाक्षतयोनित्वम् । या तु विवाहसंस्कारेण विना पुरुषेण सम्प्रयुज्यते सा कन्यात्वं न जहाति । तेनैतन्न नोदनीयम् - यदि कन्या नापत्यम्, अथापत्यं न सा कन्या, कन्या चापत्यं चेति विप्रतिषिद्धमिति । अपर आह - मुनिदेवतामाहात्म्याद्या पुंयोगेऽपि न कन्यात्वं जहाति, यथा - कुन्ती, यथा - सत्यवती, सात्रोदाहरणमिति, तदाह - कानीनः कर्णः, कानीनो व्यास इति ॥</p></div>