<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.27.html">
            <button class="muted-button">Prev 4.3.27</button>
        </a>
        <a href="4.3.29.html">
            <button class="muted-button">Next 4.3.29</button>
        </a>
        </nav><h2>Kashika</h2>
<hr />
<p>index: 4.3.28
sutra: पूर्वाह्णापराह्णार्द्रामूलप्रदोषावस्कराद्वुन्</p>
<hr />
<p>पूर्वाह्णाऽदिभ्यः शब्देभ्यः वुन् प्रत्ययो भवति <em>तत्र जातः</em> [[4.3.25]] इत्येतस्मिन् विषये संज्ञायां गम्यमानायाम्। पूर्वाह्णकः। अपराह्णकः। <em>विभाषा पूर्वाह्णापराह्णाभ्याम्</em> [[4.3.24]] इत्यस्य अपवादः। आर्द्रकः। मूलकः। नक्षत्राणः अपवादः। प्रदोषकः। <em>निशाप्रदोषाभ्यां च</em> [[4.3.14]] इत्यस्य अपवादः। अवस्करकः। औत्सर्गिकस्याणः [[4.1.73]] अपवादः। असंज्ञायां तु यथाप्राप्तं ठञादयः एव भवन्ति।</p>
<h2>Siddhanta Kaumudi</h2>
<hr />
<p>index: 4.3.28
sutra: पूर्वाह्णापराह्णार्द्रामूलप्रदोषावस्कराद्वुन्</p>
<hr />
<p>पूर्वाह्णकः । अपराह्णकः । आर्द्रकः । मूलकः । प्रदोषकः । अवस्करकः ॥</p>
<h2>Balamanorama</h2>
<hr />
<p>index: 4.3.28
sutra: पूर्वाह्णापराह्णार्द्रामूलप्रदोषावस्कराद्वुन्</p>
<hr />
<p><em>पूर्वाह्णापराह्णार्द्रामूलप्रदोषावस्कराद्वुन्</em> - कृतलब्ध । तत्रेत्येवेति । 'तत्र जातः' इत्यतस्तत्रेत्येवानुवर्तते ।जात इति तु निवृत्तमित्यर्थः । तथा च कृतो लब्धः क्रीतः कुशलो वेत्यर्थे सप्तम्यन्तादणादयो घादयश्च यथायथं स्युरित्यर्थः । स्नौग्घ्न इति । औत्सर्गिकोऽण् । राष्ट्रे कृतो राष्ट्रिय इत्याद्यप्युदाहार्यम् । </p></div>