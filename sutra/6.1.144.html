<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.143.html">
            <button class="muted-button">Prev 6.1.143</button>
        </a>
        <a href="6.1.145.html">
            <button class="muted-button">Next 6.1.145</button>
        </a>
        </nav><h2>Kashika</h2>
<hr />
<p>index: 6.1.144
sutra: अपरस्पराः क्रियासातत्ये</p>
<hr />
<p>अपरास्परा इति सुट् निपात्यते क्रियासातत्ये गम्यमाने। अपरस्पराः सार्थाः गच्छन्ति। सन्ततमविच्छेदेन गच्छन्ति इत्यर्थः। क्रियासातत्ये इति किम्? अपरपराः सार्थाः गच्छन्ति। अपरे च परे च सकृदेव गच्छन्ति इत्यर्थः। न अत्र गमनस्य सातत्यप्रबन्धो विवक्षितः। किम् इदं सातत्यम् इति? सततस्य भावः सातत्यम्। कथं सततम्? समस्तते विकल्पेन मकारलोपो विधीयते। लुम्पेदवश्यमः कुत्ये तुंकाममनसोरपि। समो वा हितततयोर्मांसस्य पचियुड्घञोः।</p>
<h2>Siddhanta Kaumudi</h2>
<hr />
<p>index: 6.1.144
sutra: अपरस्पराः क्रियासातत्ये</p>
<hr />
<p>सुण्निपात्यते । अपरस्पराः सार्था गच्छन्ति । सततमविच्छेदेन गच्छन्तीत्यर्थः । क्रियेति किम् । अपरपरा गच्छन्ति । अपरे च परे च सकृदेव गच्छन्तीत्यर्थः ॥ </p>
<h2>Balamanorama</h2>
<hr />
<p>index: 6.1.144
sutra: अपरस्पराः क्रियासातत्ये</p>
<hr />
<p><em>अपरस्पराः क्रियासातत्ये</em> - अपरस्पराः । स्पष्टम् । गोष्पदम् । असेविते गोष्पदशब्दस्य वृत्त्यसंभवान्नञ्पूर्वकमुदाहरति — अगोष्पदानीति । गवां सञ्चारो यत्र नैव संभवति तत्रापि सुडिति भावः । </p></div>