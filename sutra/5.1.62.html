<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.61.html">
            <button class="muted-button">Prev 5.1.61</button>
        </a>
        <a href="5.1.63.html">
            <button class="muted-button">Next 5.1.63</button>
        </a>
        </nav><h2>Kashika</h2>
<hr />
<p>index: 5.1.62
sutra: त्रिंशच्चत्वारिंशतोर्ब्राह्मणे संज्ञायां डण्</p>
<hr />
<p>तदस्य परिमाणम् इत्येव। वर्गे इति निवृत्तम्। त्रिंशच्चत्वरिंशच्छब्दाभ्यां संज्ञायां विषये डण् प्रत्ययो भवति तदस्य परिमाणम् इत्येतस्मिन् विषये ब्राह्मणेऽभिधेये। अभिधेयसप्तमी एषा, न विषयसप्तमी। तेन मन्त्रभाषयोरपि भवति। त्रिंशदध्यायाः परिमाणम् एषां ब्राह्मणानां त्रैशानि ब्राह्मणानि। चात्वारिंशानि ब्राह्मणानि। कानिचिदेव ब्राह्मणान्युच्यन्ते।</p>
<h2>Siddhanta Kaumudi</h2>
<hr />
<p>index: 5.1.62
sutra: त्रिंशच्चत्वारिंशतोर्ब्राह्मणे संज्ञायां डण्</p>
<hr />
<p>त्रिंशदध्यायाः परिमाणमेषां ब्राह्मणानां त्रैंशानि । चात्वारिंशानि ॥</p>
<h2>Balamanorama</h2>
<hr />
<p>index: 5.1.62
sutra: त्रिंशच्चत्वारिंशतोर्ब्राह्मणे संज्ञायां डण्</p>
<hr />
<p><em>त्रिंशच्चत्वारिंशतोर्ब्राह्मणे संज्ञायां डण्</em> - तिंरशच्चत्वारिंशतोः । तदस्य परिमाणमित्यर्थे परिमाणिनि ब्राआहृणे वाच्ये त्रिशच्चत्वारिंशद्भ्यां डण्स्यादित्यर्थः । ब्राआहृणं=वेदेषु मन्त्रव्यतिरिक्तो भागः । त्रैंशानीति । डित्त्वात् 'टेः' इति टिलोपः । </p>
<h2>Padamanjari</h2>
<hr />
<p>index: 5.1.62
sutra: त्रिंशच्चत्वारिंशतोर्ब्राह्मणे संज्ञायां डण्</p>
<hr />
<p>न विषयसप्तमीति। ब्राह्मणविषयश्चेत्प्रयोगो भवतीति नैवमत्रार्थः, नैवमत्रार्थः, तथा हि सति मन्त्रे भाषायां च प्रयोगो न स्यात्, ब्राह्मणादन्यस्य च संज्ञायां शङ्क्येत, एवं च'ब्राह्मणसंज्ञायाम्'  इति षष्ठीसमासेन निर्देअष्टव्यम्, तथा तु न कृतमितेयेव सूत्रे च ये ओकारादन्तरं रेफमधीयते तेषां पञ्चम्यर्ये षष्ठीद्विवचनम्। ये तु न, तेषां समाहारद्वन्द्वे पञ्चम्येकवचनम् ॥</p></div>