<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.4.63.html"><button class="muted-button">Prev 3.4.63</button></a>
        <a href="3.4.65.html"><button class="muted-button">Next 3.4.65</button></a>
        </nav><h2>Kashika</h2>
<hr />
<p>index: 3.4.64
sutra: अन्वच्यानुलोम्ये</p>
<hr />
<p>अन्वक्शब्दे उपपदे भवतेर्धातोः आनुलोम्ये क्त्वाणमुलौ भवतः। आनुलोम्यमनुलोमता, अनुकूलत्वम्, परिचित्तानुविधानम्। अन्वग्भूय आस्ते, अन्वग् भूत्वा आस्ते, अन्वग्भावमास्ते। आनुलोम्ये इति किम्? अन्वग् भूत्वा तिष्ठति।</p>
<h2>Siddhanta Kaumudi</h2>
<hr />
<p>index: 3.4.64
sutra: अन्वच्यानुलोम्ये</p>
<hr />
<p>अन्वक्शब्दे उपपदे भुवः क्त्वाणमुलौ स्त आनुकूल्ये गम्यमाने । अन्वग्भूय आस्ते । अन्वग्भूत्वा । अन्वग्भावम् । अग्रतः पार्श्वतः पृष्ठतो वाऽनुकूलो भूत्वा आस्त इत्यर्थः । आनुलोम्ये किम् । अन्वग्भूत्वा तिष्ठति । पृष्ठतो भूत्वेत्यर्थः ॥ इत्थं लौकिकशब्दानां दिङ्मात्रमिह दर्शितम् । विस्तरस्तु यथाशास्त्रं दर्शितः शब्दकौस्तुभे ॥ 1 ॥ भट्टोजिदीक्षितकृतिः सैषा सिद्धान्तकौमुदी । प्रीत्यै भूयाद्भगवतोर्भवानीविश्वनाथयोः ॥ 2 ॥। इति उत्तरकृदन्तप्रकरणम् ।</p>
<h2>Padamanjari</h2>
<hr />
<p>index: 3.4.64
sutra: अन्वच्यानुलोम्ये</p>
<hr />
<p>अन्वग्भूयेति । अग्रतः पार्श्वत- पृष्ठतो वाऽनुकूलो भूत्वाऽऽस्ते इत्यर्थः । अन्वग्भूत्वेति । पृष्ठतो भूत्वेत्यर्थः । अनुकूलोऽननुकूल इति शब्देन न स्पृश्यते ॥</p></div>