<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.108.html"><button class="muted-button">Prev 1.4.108</button></a>
        <a href="1.4.110.html"><button class="muted-button">Next 1.4.110</button></a>
        </nav><h2 class="title">परः सन्निकर्षः संहिता</h2><p class="sname"><font color=blue>1-4-109 परः सन्निकर्षः संहिता</font> <font color="DeepPink"> आ कडारात् एका सञ्ज्ञा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p>परः सन्निकर्षः संहिता </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p>वर्णानाम् आतिशयसान्निध्यम् संहितासंज्ञकं भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p>Extreme closeness of letters is called संहिता.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p>परशब्दोऽतिशये वर्तते। संनिकर्षः प्रत्यासत्तिः। परो यः सन्निकर्षः, वर्णानामर्धमात्राकालव्यवधानं, स संहितासंज्ञो भवति। दध्यत्र। मध्वत्र। संहिताप्रदेशाः <b>संहितायाम्</b> <a href="6.1.72.html">6.1.72</a> इत्येवमादयः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p>वर्णानामतिशयितः सन्निधिः संहितासंज्ञः स्यात् ।</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p>वर्णानामतिशयितः सन्निधिः संहितासंज्ञः स्यात् ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p>व्याकरणशास्त्रे पाठितासु संज्ञासु अन्यतमा अस्ति 'संहिता' इति संज्ञा । यत्र द्वयोः वर्णयोः उच्चारणम् आतिशयसान्निध्येन (immediately one after another)  क्रियते तत्र तयोः वर्णयोः मध्ये संहिता अस्ति इत्युच्यते ।</p>
<p>नव्यन्यायभाषया संहिताशब्दस्य व्याख्या दीयते — <hl>स्वभावसिद्धार्धमात्राकालिकव्यवायातिरिक्तव्यवायशून्यत्वम् संहिता</hl> ।  द्वयोः वर्णयोः उच्चारणयोः मध्ये स्वभावतः अर्धमात्रायावत् कालः विद्यते एव । परन्तु तस्मात् अधिकम् कालान्तरम् यत्र तयोः उच्चारणयोः मध्ये न वर्तते, तत्र तयोः मध्ये संहिता अस्ति इति उच्यते । When two letters are pronounced immediately one after another only with a natural (unavoidable) gap of half-a-matra, then we say that there is संहिता between the two letters.  यथा, 'रामः' इति शब्दस्य उच्चारणे आहत्य पञ्च वर्णाः सन्ति - र्, आ, म्, अ, विसर्गः । एतेषाम् सर्वेषाम् वर्णानाम् क्रमेण विना व्यवधानम् उच्चारणं क्रियते चेदेव 'रामः' इति शब्दस्य सम्यक् श्रवणम् सम्भवति । अतः अत्र 'रामः' अस्मिन् शब्दे विद्यमानानां वर्णानां प्रत्येकस्मिन् युगले (every pair of adjacent letters) संहिता अस्ति — इति उच्यते । </p>
<p><title>संहिताशब्दस्य प्रयोजनम्</title></p>
<p>अष्टाध्याय्याम् अनेके विधयः  संहितायां सत्याम् एव भवितुम् अर्हन्ति । एते सर्वेऽपि विधयः 'संहितायाम्' इति अधिकारे एव पाठिताः वर्तन्ते । वस्तुतस्तु अष्टाध्याय्याम् आहत्य त्रयः संहिताधिकाराः सन्ति । तदित्थम् —</p>
<p><listsp></p>
<p>1) <b><b>संहितायाम्</b> <a href="6.1.72.html">6.1.72</a> इति प्रथमः संहिताधिकारः</b> ।  अस्य व्याप्तिः <b>पारस्करप्रभृतीनि च संज्ञायाम्</b> <a href="6.1.157.html">6.1.157</a> इति यावत् वर्तते । अस्मिन् अधिकारे स्वरसन्धिविशिष्टानि सूत्राणि दीयन्ते । सर्वे स्वरसन्धयः संहितायाः उपस्थितौ एव भवन्ति — इति अत्र आशयः । यथा, 'इति' तथा 'अपि' एतयोः द्वयोः शब्दयोः मध्ये संहिता विद्यते चेदेव तेषाम् <b>इको यणचि</b> <a href="6.1.77.html">6.1.77</a> इत्यनेन इकारस्य यणादेशं कृत्वा 'इत्यपि' इति शब्दः सिद्ध्यति । यदि एतयोः शब्दयोः मध्ये संहिता न विद्यते, तर्हि अत्र यणादेशः अपि न विधीयते ।</p>
<p>2) <b><b>संहितायाम्</b> <a href="6.3.114.html">6.3.114</a> इति द्वितीयः संहिताधिकारः</b> । अस्य व्याप्तिः  <b>द्व्यचोऽतस्तिङः</b> <a href="6.3.135.html">6.3.135</a> इति यावत् अस्ति । अस्मिन् अधिकारे प्रामुख्येण पूर्वपद-उत्तरपदयोः मध्ये विद्यमानायां संहितायाम् उपस्थितौ जायमानानि कार्याणि सङ्कलितानि सन्ति । यथा, <b>मित्रे चर्षौ</b> <a href="6.3.130.html">6.3.130</a> इति सूत्रेण 'विश्व' इति पूर्वपदस्य 'मित्र' इति उत्तरपदे परे संहितायाम् दीर्घादेशः विधीयते, येन 'विश्वामित्र' इति ऋषेः नाम सिद्ध्यति ।</p>
<p>3) <b><b>तयोर्य्वावचि संहितायाम्</b> <a href="8.2.108.html">8.2.108</a> इति तृतीयः संहिताधिकारः</b> । अस्य व्याप्तिः अष्टाध्याय्याः अन्तिमं सूत्रं यावत् विद्यते । अस्मिन् अधिकारे प्रामुख्येण हल्सन्धिविशिष्टानि सूत्राणि उक्तानि सन्ति । सर्वे हल्सन्धयः संहितायाः उपस्थितौ एव भवन्ति इति अत्र आशयः । यथा <b>ढो ढे लोपः</b> <a href="8.3.13.html">8.3.13</a> इति सूत्रेण ढकारात् परस्य संहितायाम् विद्यमानस्य ढकारस्य लोपः उच्यते ।</p>
<p></listsp></p>
<p><title>संहितायाः नित्यत्वम्, विकल्पः च</title></p>
<p>संस्कृतव्याकरणे संहिता आहत्य त्रिषु स्थलेषु नित्या अस्ति । एतेषाम् परिगणनम् एकया कारिकया क्रियते -</p>
<p><karika></p>
<p>संहितैकपदे नित्या, नित्या धातूपसर्गयोः ।</p>
<p>नित्या समासे, वाक्ये तु सा विवक्षामपेक्षते ॥</p>
<p></karika></p>
<p>अस्याः कारिकायाः अर्थः अयम् —</p>
<p><listsp></p>
<p>1) <b>एकस्मिन् पदे उपस्थितेषु वर्णेषु संहिता नित्यं भवति ।</b> इयुक्ते - 'रामः' इत्यत्र रेफ-आकारयोर्मध्ये, आकार-मकारयोर्मध्ये, मकार-अकारयोर्मध्ये, अकार-विसर्गयोर्मध्ये च संहिता नित्या अस्ति, अतः एतेषां वर्णानाम् उच्चारणम् विना-व्यवधानम् एव करणीयम्  ।</p>
<p>2) <b>धातुः तथा उपसर्गः एतयोः मध्ये संहिता नित्या अस्ति ।</b> अतः 'आगच्छति' इत्यस्य उच्चारणसमये आकारस्य उच्चारणात् झटिति अनन्तरम् गकारः उच्चारणीयः । (उपसर्गस्य पृथग् रूपेण पदसंज्ञा विद्यते अतः 'एकस्मिन् पदे' इति पूर्वनियमेन तस्य ग्रहणं नैव भवति, अतश्च अत्र तयोः विशेषः निर्देशः क्रियते) । </p>
<p>3) <b>समस्तपदे विद्यमानयोः पूर्वपद-उत्तरपदयोः मध्ये संहिता नित्यं भवति ।</b> अतः,  'राजपुरुषः' इत्यत्र 'राज' शब्दस्य उच्चारणात् झटिति अनन्तरम् 'पुरुष' इति शब्दः उच्चारणीयः ।<br></p>
<p>4) <b>वाक्ये विद्यमानयोः पृथक्-शब्दयोः मध्ये वक्तुः इच्छाम् अनुसृत्य संहिता भवति</b> । यथा, 'फलम् पतति' इत्यस्य वाक्यस्य उच्चारणसमये 'फलम्' तथा 'पतति' एतयोर्मध्ये संहितां स्वीकृत्य 'फलम्पतति' इति विनाविलम्बम् उच्चारणं अपि कर्तुं शक्यते , नो चेत् संहितायाः अभावं मत्वा 'फलम्' शब्दात् अनन्तरम् अर्धमात्रायाः अधिकं कालं यावत् विरामं स्वीकृत्य ततः 'पतति' अस्य उच्चारणम् अपि भवितुम् अर्हति ।</p>
<p></listsp></p>
<p><title>संहिता तथा सन्धिः</title></p>
<p>'संहिता' तथा 'सन्धिः' एतौ व्याकरणे विद्यमानौ द्वौ पृथक् विषयौ । संहिता इत्युक्ते वर्णानाम् अव्यवहितरूपेण उच्चारणम् (continuous pronunciation of letters without a gap) ।  सन्धिः इत्युक्ते वर्णविकारः (transformation on letters) । सन्धिप्रकरणस्य सर्वाण्यपि सूत्राणि संहिताधिकारे एव वर्तन्ते, अतः संहितायाम् सत्याम् सन्धिः अपि अवश्यम् एव करणीयः — इति अर्थः अत्र सिद्ध्यति ।</p>
<p><title>संहिता तथा संयोगः</title></p>
<p>'संहिता' तथा 'संयोगः' एतौ व्याकरणे विद्यमानौ द्वौ पृथक् विषयौ ।  'संहिता' इत्युक्ते <b>वर्णानाम्</b> अव्यवहितरूपेण उच्चारणम्  । 'संयोगः' इत्युक्ते <b>व्यञ्जनानाम् </b> अव्यवहितरूपेण उच्चारणम् । अतः संयोगः अस्ति चेत् संहिता विद्यते एव । परन्तु संहिता तु स्वर-व्यञ्जनयोर्मध्ये अपि भवितुम् अर्हति, अतः संहिता अस्ति चेत् संयोगः अपि अस्ति इति न उचितम् । यथा, 'रामः' शब्दे रेफ-आकारयोः, आकार-मकारयोः, मकार-अकारयोः मध्ये संहिता अस्ति, परन्तु कुत्रापि संयोगः नास्ति ।</p>
<p><title>संहिता तथा विरामः</title></p>
<p>'संहिता' तथा 'विरामः' एतौ विरुद्धार्थकशब्दौ । यत्र द्वयोः वर्णयोः उच्चारणयोः मध्ये अर्धमात्रायाः एव व्यवधानम् विद्यते (यतः तस्मात् न्यूनं व्यवधानम् नैव शक्यम्), तत्र 'संहिता' अस्ति इति उच्यते । यत्र द्वयोः वर्णयोः मध्ये अर्धमात्रायाः अपेक्षया अधिकं व्यवधानम् अस्ति, उत यत्र द्वितीयः वर्णः एव नास्ति, तत्र 'विरामः' अस्ति इति उच्यते । अस्यैव विरामस्य व्याकरणशास्त्रे <b>विरामोऽवसानम्</b> <a href="1.4.110.html">1.4.110</a> इत्यनेन 'अवसानम्' इति अपि संज्ञा दीयते ।</p>
<p><title>अस्य सूत्रस्य प्रत्याख्यानम्</title></p>
<p><b>विरामोऽवसानम्</b> <a href="1.4.110.html">1.4.110</a> इत्यस्मिन् सूत्रे भाष्यकारः &lt;!संहितावसानयोः लोकविदितत्वात् सिद्धम्!&gt; इति किञ्चन वार्त्तिकं पाठयति । 'संहिता' तथा 'अवसानम्' एते द्वे अपि संज्ञे वेदाध्ययनव्यवहारात् लोके प्रचलिते एव स्तः, अतः एतयोः द्वयोः अपि संज्ञयोः कृते विशिष्टसूत्रनिर्माणम् अनावश्यकम् अस्ति — इति अत्र भाष्यकारः स्पष्टी करोति । अस्मिन् एव विषये कैयटः प्रदीपे — <i>न अर्थः संज्ञाद्वयविधानेन, तेन विना अपि इष्टस्य सिद्धत्वात्</i> — इति उक्त्वा इदं सूत्रद्वयं प्रत्याचष्टे । </p>
<p><title>त्रयाणाम् संहिताधिकाराणाम् प्रत्याख्यानम् </title></p>
<p>अष्टाध्याय्यां विद्यमानाः त्रयः अपि संहिताधिकाराः अनावश्यकाः सन्ति इति <b>संहितायाम्</b> <a href="6.1.72.html">6.1.72</a> इति सूत्रस्य विवरणे भाष्यकारः स्पष्टी करोति । अस्मिन्नेव सन्दर्भे <i>संहिताधिकारे च प्रत्याख्याते संहितासंज्ञा अपि प्रयोजनाभावात् प्रत्याख्याता एव </i> इति उक्त्वा कैयटेन संहितासंज्ञायाः अपि प्रत्याख्यानं कृतम् अस्ति । </p>
<p>अस्मिन् विषये अधिकम् ज्ञातुम् <b>संहितायाम्</b> <a href="6.1.72.html">6.1.72</a> इति सूत्रस्य सूत्रार्थः द्रष्टव्यः । तत्र अधिकरणस्य त्रीन् प्रकारान् सोदाहरणं निर्दिश्य भाष्यकारस्य, कैयटस्य च आशयः स्पष्टीकृतः अस्ति । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p><b>परः सन्निकर्षः संहिता</b> - परः संनिकर्षः । परः=अतिशयितः ।दूरानात्मोत्तमाः पराः॑ इत्यमरः । सन्निकर्षः=सामीप्यम् । अर्धमात्राधिककालव्यवधानाऽभावः । अर्धमात्राकालव्यवधानस्याऽवर्जनीयत्वात् । तदेतदभिप्रेत्याह-अतिशयित इत्यादिना ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.4.109
sutra: परः सन्निकर्षः संहिता</p>
<hr />
<p>परशब्दोऽतिशये वर्तत इति। यथा परं सुखं परं दुःखमिति, दिगादिषु वर्तमानस्य ग्रहणं न भवति सन्निकर्षस्य दिग्देशकालायोगात्। अर्थान्तरापेक्षमन्यत्वम्, अव्यभिचारिसन्निकर्षः प्रत्यासतिरिति, न तु संश्लेषः, तस्य वर्णेष्वसंभवात्। स हि संयोगश्चेद् द्रव्यधर्मत्वान्न शब्दस्य गुणस्य संभवति। समवायश्चेन्न वर्णे वर्णः समवैति; शब्दस्याकाशसमवायित्वात्। येषां तु शब्दो द्रव्यं तेषां न क्वापि शब्दः समवैति। अतिशयोऽपि संयोगसमवाययोः कीद्दश इति न विद्मः। प्रत्यासतेस्त्वपेक्षाभेदात् सम्भवति प्रकर्षाप्रकर्षयोगः, तस्मात्प्रत्यासतिरेव सन्निकर्षः। ननु च क्रमेणोच्चार्यमाणेषु वर्णेषु पूर्वस्य वर्णस्य ये निष्पादकाः स्थानादयस्तेषां व्यापरोपरतौ वर्णान्तरस्य ये निष्पादकास्तेषां व्यापारारम्भः। तत्रावश्यंमध्ये कियत्यपि कालकला भवति, सूक्ष्मत्वातु नोपलभ्यते; पद्मपत्रशतव्यक्तिभेदवत्, तत्कथं परः सन्निकर्ष इत्यत्राह - अर्धमात्राकालव्यवधान इति। सत्यम्, एतावद्व्यवधानमवर्जनीयत्वात्सह्यते, अधिकेन तु कालेन व्यवधानं परग्रहणेन व्यावर्त्यत इत्यर्थः। यद्येवम्, द्रुतायामेव वृतौ स्यान्न मध्यमायां विलम्बितायां वा, न हि तथा तयोः सन्निकर्षो यथा द्रुतायां तुल्यः सन्निकर्षः। सर्वासु वृत्तिषु नैरन्तर्येणोच्चारणाद्यवर्णोपलम्भकभेदातु वृत्तिविशेषः। द्रुतायां स्वल्प उपलब्धिकालः, मध्यमायामधिकः, विलम्बितायामधिकतरः। द्विविधा हि ध्वनयः- प्राकृताः, वैकृताश्च। प्राकृता वर्णानामुत्पादकाः, वैकृते तु पुनः पुनरुपलम्भः, मध्यवर्ती तु कालः सर्वासु वृत्तिषु तावानेव। यद्वा - यस्यां वृतौ यावता कालेन व्यवायोऽवश्यम्भावी, ततोधिकेन व्यवायः परग्रहणेन व्यावर्त्यते। पदस्य पदान्तरेण यदानन्तर्थं तत्रैव लोके संहिताशब्दः प्रसिद्धः। तथा च - संहितामधीते न पदानि, ततश्च कुमार्यावित्यादौ पदावयवे संहिताकार्यं न स्यादितिसूत्रारम्भः॥</p></div>