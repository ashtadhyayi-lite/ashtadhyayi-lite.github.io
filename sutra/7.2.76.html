<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.2.75.html">
            <button class="muted-button">Prev 7.2.75</button>
        </a>
        <a href="7.2.77.html">
            <button class="muted-button">Next 7.2.77</button>
        </a>
        </nav><h2>Kashika</h2>
<hr />
<p>index: 7.2.76
sutra: रुदादिभ्यः सार्वधातुके</p>
<hr />
<p>रुदादिभ्यः उत्तरस्य वलादेः सार्वधातुकस्य इडागमो भवति। रुद् रोदिति। स्वप् र्वपिति। श्वस् श्वसिति। अन् प्राणिति। जक्ष् जक्षिति। पञ्चभ्यः इत्येव, जागर्ति। सार्वधातुके इति किम्? स्वप्ता। वलादेः इत्येव, रुदन्ति।</p>
<h2>Siddhanta Kaumudi</h2>
<hr />
<p>index: 7.2.76
sutra: रुदादिभ्यः सार्वधातुके</p>
<hr />
<p>रुद् स्वप्रन श्वस् अन् जक्ष एभ्यो वलादेः सार्वधातुकस्येट् स्यात् । रोदिति । रुदितः । हौ परत्वादिटि धित्वं न । रुदिहि ॥</p>
<h2>Balamanorama</h2>
<hr />
<p>index: 7.2.76
sutra: रुदादिभ्यः सार्वधातुके</p>
<hr />
<p><em>रुदादिभ्यः सार्वधतुके</em> - रुदादिभ्यः । इड्वलादेरित्यनुवृतिंत मत्वाह —  वलादेरिति । रुदित इति । ङित्त्वान्न गुणः । रुदन्ति । रोदिषि रुदिथः रुदिथ । रोदिमि रुदिवः रुदिमः । रुरोद रुरुदतुः । [रुरुदुः] रुरोदिथ । [रुरुदथुः । रुरुद । रुरोद] ।रुरुदिव रुरुदिम । रोदिता । रोदिष्यति । रोदितु — रुदितात् रुदिताम् रुदन्तु । रुदि हि इति स्थिते 'हुझल्भ्यः' इति धित्वमाशङ्क्य आह —  हौ परत्वादिति । रुदिहीति । हेरपित्त्वेन ङित्त्वान्न लघूपधगुण इति भावः । रुदितात् रुदितम् रुदित । रोदानि रोदाव रोदाम । </p>
<h2>Padamanjari</h2>
<hr />
<p>index: 7.2.76
sutra: रुदादिभ्यः सार्वधातुके</p>
<hr />
<p>रुदिस्वप्श्वसनिजक्षिरदादिषु रुदादयः । उभयनिर्देशे पञ्चमीनिर्द्देशो बलीयान् इति रुदादिभ्यः इति पञ्चम्या सार्वधातुके इति सप्तम्याः षष्ठी प्रकल्प्यते । सप्तमीनिर्देशस्तूतरत्रोपयोगं यास्यति । प्राणितीति । अनितेः इति णत्वम् ।  स्वप्तेति । अन्येभ्यस्तु परस्यार्धधातुकस्यैटा भवितव्यम् ॥</p></div>