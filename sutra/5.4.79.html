<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.78.html">
            <button class="muted-button">Prev 5.4.78</button>
        </a>
        <a href="5.4.80.html">
            <button class="muted-button">Next 5.4.80</button>
        </a>
        </nav><h2>Kashika</h2>
<hr />
<p>index: 5.4.79
sutra: अवसमन्धेभ्यस्तमसः</p>
<hr />
<p>अव समन्ध इत्येतेभ्यो यः परः तमस्शब्दः तदन्तात् समासातच् प्रत्ययो भवति। अवतमसम्। सन्तमसम्। अन्धतमसम्।</p>
<h2>Siddhanta Kaumudi</h2>
<hr />
<p>index: 5.4.79
sutra: अवसमन्धेभ्यस्तमसः</p>
<hr />
<p>अवतमसम् । संतमसम् । अन्धयतीत्यन्धं पचाद्यच् । अन्धं तमः अन्धतमसम् ॥</p>
<h2>Balamanorama</h2>
<hr />
<p>index: 5.4.79
sutra: अवसमन्धेभ्यस्तमसः</p>
<hr />
<p><em>अवसमन्धेभ्यस्तमसः</em> - अवसमन्धेभ्यस्तमसः । अव समन्ध एभ्यः परो यस्तमश्शब्दस्तस्मादच्स्यादित्यर्थः । अवतमसमिति । अवहीनं तम इति विग्रहः । प्रादिसमासः । संतमसमिति । संततं तम इति विग्रहः । प्रादिसमासः । अन्धयतीत्यन्धमिति । 'अन्ध दृष्टउपघाते' चुरादिः । दृष्ट प्रतिबध्नातीत्यर्थः । पचाद्यजिति ।नन्दिग्राहिपचादिभ्यो ल्युणिन्यचः॑ इति पचादित्वप्रयुक्तोऽच्प्रत्यय इत्यर्थः । अचि णिलोपेऽन्धमिति रूपम् । गाढमित्यर्थः । फलति । गाढस्यैव तमसो दर्शनप्रतिबन्धकत्वात् । अन्धतमसमिति । कर्मधारयादच् । </p>
<h2>Padamanjari</h2>
<hr />
<p>index: 5.4.79
sutra: अवसमन्धेभ्यस्तमसः</p>
<hr />
<p>अवगतं तमोऽवतमसम्, सन्ततं तमः सन्तमसम्, प्रादिसमासौ। अन्दं करोति अन्धयति, अन्धयतेः पचाद्यच् - अन्धम्, तच्च ततमस्च अन्धतमसम् ॥</p></div>