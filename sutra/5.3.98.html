<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.97.html">
            <button class="muted-button">Prev 5.3.97</button>
        </a>
        <a href="5.3.99.html">
            <button class="muted-button">Next 5.3.99</button>
        </a>
        </nav><h2>Kashika</h2>
<hr />
<p>index: 5.3.98
sutra: लुम्मनुष्ये</p>
<hr />
<p>संज्ञायाम् इत्येव। संज्ञायां विहितस्य कनो मनुस्येऽभिधेये लुब् भवति। चञ्चेव मनुष्यः चञ्चा। दासी। खरकुटी। मनुस्ये इति किम्? अश्वकः। उष्ट्रकः। गर्दभकः। देवपथादेराकृतिगणत्वात् तस्य एव अयं प्रपञ्चो वेदितव्यः।</p>
<h2>Siddhanta Kaumudi</h2>
<hr />
<p>index: 5.3.98
sutra: लुम्मनुष्ये</p>
<hr />
<p>संज्ञायां विहितस्य कनो लुप्स्यान्मनुष्ये वाच्ये । चञ्चा तृणमयः पुमान् । चञ्चेव मनुष्यश्चञ्चा । वर्ध्रिका ॥</p>
<h2>Balamanorama</h2>
<hr />
<p>index: 5.3.98
sutra: लुम्मनुष्ये</p>
<hr />
<p><em>लुम्मनुष्ये</em> - लुम्मनुष्ये । संज्ञायां चेति विहितस्येति । नतु 'इवेप्रतिकृतौ' इति विहतस्य प्रतिकृतित्वाऽसंभवादिति भावः । चञ्चेव मनुष्यः चञ्चेत्युदाहरणं वक्ष्यन्चञ्चाशब्दं व्याचष्टे — चञ्चा तृणमयः पुमानिति । चञ्चेति । चञ्चातुल्यो मनुष्योऽयं चञ्चासंज्ञक इत्यर्थः । वर्ध्रिकेति । वर्ध्रि चर्ममयी प्रतिकृतिः । तत्तुल्यो मनुष्योऽयं वर्ध्रिकासंज्ञक इत्यर्थः । लुपि युक्तवत्वात्स्त्रीत्वम् । वचनं तु विशेष्यवदेव,हरीतक्यादिषु व्यक्ति॑रित्युक्तेः । तेन 'चञ्चे इव मनुष्यौ' इत्यत्र चञ्चा इति न भवति । </p>
<h2>Padamanjari</h2>
<hr />
<p>index: 5.3.98
sutra: लुम्मनुष्ये</p>
<hr />
<p>चञ्चाउतृणपुरुषः, तत्सदृशो मनुष्यश्चञ्चा। लुपि युक्तवद्भावः।'मनुष्यलुपि प्रतिषेधः'  इत्येततु विशेषणविषयम् ॥</p></div>