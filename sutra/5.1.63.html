<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.62.html"><button class="muted-button">Prev 5.1.62</button></a>
        <a href="5.1.64.html"><button class="muted-button">Next 5.1.64</button></a>
        </nav><h2 class="title">तद् अर्हति</h2><p class="sname"><font color=blue>5-1-63 तत् अर्हति</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">ठञ्</font> <font color="RoyalBlue">ठक्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.1.63
sutra: तद् अर्हति</p>
<hr />
<p>'तद् अर्हति' (इति) समर्थानां प्रथमात् परः ठञ्-प्रत्ययः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.1.63
sutra: तद् अर्हति</p>
<hr />
<p>'अर्हति' अस्मिन् अर्थे द्वितीयासमर्थात् यथाविहितं प्रत्ययः भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.1.63
sutra: तद् अर्हति</p>
<hr />
<p>ततिति द्वितीयासमर्थादर्हति इत्यस्मिन्नर्थे यथाविहितं प्रत्ययो भवति। श्वेतच्छत्रमर्हति श्वैतछत्रिकः। वास्त्रयुग्मिकः। शत्यः, शतिकः। साहस्रः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.1.63
sutra: तद् अर्हति</p>
<hr />
<p>लब्धुं योग्यो भवतीत्यर्थे द्वितीयान्ताट्ठञादयः स्युः । श्वेतच्छत्रर्हति श्वैतच्छत्रिकः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.1.63
sutra: तद् अर्हति</p>
<hr />
<p>लब्धुं योग्यो भवतीत्यर्थे द्वितीयान्ताट्ठञादयः स्युः। श्वेतच्छत्रमर्हति श्वैतच्छत्रिकः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.1.63
sutra: तद् अर्हति</p>
<hr />
<p>'अर्हति' इत्युक्ते 'लब्धुम् योग्यः भवति' । 'अर्हति' अस्मिन् अर्थे द्वितीयासमर्थात् यथाविहितं प्रत्ययः भवति । कानिचन उदाहरणानि एतानि -</p>
<ol>
<li>
<p>वसनमर्हति सः = वसन + अण् → वासनः । अत्र  <b>शतमानविंशतिकसहस्रवसनादण्</b> <a href="5.1.27.html">5.1.27</a> इति अण् प्रत्ययः विधीयते ।</p>
</li>
<li>
<p>शतमर्हति सः शतिकः शत्यः वा । अत्र  <b>शताच्च ठन्यतावशते</b> <a href="5.1.21.html">5.1.21</a> इति ठन्, यत् प्रत्ययौ भवतः ।       </p>
</li>
<li>
<p>द्वे शते अर्हति सः द्विशत्यः द्विशतः वा । अत्र  <b>पणपादमाषशतादत्</b> <a href="5.1.34.html">5.1.34</a> इति यत् प्रत्ययः भवति, तथा च &lt;!शताच्चेति वक्तव्यम्!&gt; अनेन वार्त्तिकेन तस्य वैकल्प्यमपि जायते ; अतः पक्षे <b>संख्याया अतिशदन्तायाः कन्</b> <a href="5.1.22.html">5.1.22</a> इति कन् अपि विधीयते, तस्य च <b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इत्यनेन लुक् भवति । ]</p>
</li>
<li>
<p>श्वेतच्छत्रमर्हतिः सः श्वैतच्छत्रिकः । <b>आर्हादगोपुच्छसङ्ख्यापरिमाणात् ठक्</b> <a href="5.1.19.html">5.1.19</a> इति ठक् । </p>
</li>
<li>
<p>द्रोणमर्हति सः द्रौणिकः । अत्र <b>असमासे निष्कादिभ्यः</b> <a href="5.1.20.html">5.1.20</a> इति ठक् प्रत्ययः भवति ।           </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.1.63
sutra: तद् अर्हति</p>
<hr />
<p><b>तद् अर्हति</b> - तदर्हति । अर्हतीत्यस्य योग्यो भवतीत्यर्थे अकर्मकत्वात्तदिति द्वितीया न स्यात् । इष्यते तु द्वितीयान्तादेव प्रत्ययः । तत्राह — लब्धुमिति । औतच्छत्रिक इति । आर्हीयष्ठक् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.1.63
sutra: तद् अर्हति</p>
<hr />
<p>नित्यगद्रहणं प्रत्ययार्थविशेषणामिति। अथ यथा'नित्यं क्रीडाजीविकयो'  इत्यत्र महाविभाषया प्राप्तस्य वाक्यस्य निवृत्यर्थं नित्यग्रहणम्, तथेहापि कस्मान्न भवति ? इष्टत्वात्, दृष्टत्वाच्च। इत्यते च दृश्यते च छेदमर्हतीति। न च वाक्यनिवृत्यर्थमेव नित्यग्रहणं कर्तव्यम्,'छेदादिभ्यः'  इत्येवास्तु, पूर्वेण सिद्धे पुनरारम्भो वाक्यनिवृत्यर्थो भविष्यति। यथा तर्हि'त्रेर्मप्नित्यम्'  इत्यत्र स्वातन्त्र्यनिवृत्यर्थं नित्यग्रहणम्, तथेह कस्मान्न भवति ? इष्टत्वात्, दृष्टत्वाच्च। इष्यते च स्वातत्र्यम्, दृश्यते च छेदादिषु पठितस्य सम्प्रशनशब्दस्य स्वतन्त्रस्य प्रयोगः, विधिनिमन्त्रणादिसुत्रे यथा। तर्ह्येकगोपूर्वादित्यत्र प्रत्ययान्तर्य मतुपो निवृत्यर्थं नित्यग्रहणम्, तदेह कस्मान्न भवति? अप्राप्तत्वात्। न ह्यत्र कस्यचित्प्रत्ययान्तरस्य प्राप्तिः। यथा तर्हि'नित्यं कौटिल्ये गतौ'  इत्यत्रार्थान्तरनिवृत्यर्थं नित्यग्रहणम् - गतिवचनाद्धातोः कौटिल्य एव, न क्रियासमभिहार इति, तथेह कस्मान्न भवति ? इष्टत्वाद्, इष्यते ह्यर्थान्तरेऽपि यथायोगं छेदादिभ्य अर्हीयः प्रत्ययः। तस्माद्यथोक्तमेव प्रयोजनं नित्यग्रहणस्य। छेदं नित्यमर्हतीति। ननु न कश्चित् पदार्थो नित्यं छेदमर्हति, योऽपि वेतसादिश्च्छिन्नश्च्छिन्नः प्ररोहति सोऽपि न सदैवच्छेदनार्हः; प्ररूढस्तु भवति। यस्तार्ह दस्युवंसादिर्नित्यं छेदनार्हः स प्रत्ययार्थः। अपर आह - आभीक्ष्णये नित्यशब्दः, यथा - नित्यप्रहसितादाविति। विराग विरङ्गं चेति। विरागशब्दाः प्रत्ययमुत्पादयति, तत्सन्नियोगेन विरङ्गमादेशमापद्यते - विरागं नित्यमर्हति वैरङ्गिकः ॥</p></div>