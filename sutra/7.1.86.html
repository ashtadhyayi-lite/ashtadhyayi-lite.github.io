<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.1.85.html">
            <button class="muted-button">Prev 7.1.85</button>
        </a>
        <a href="7.1.87.html">
            <button class="muted-button">Next 7.1.87</button>
        </a>
        </nav><h2>Kashika</h2>
<hr />
<p>index: 7.1.86
sutra: इतोऽत् सर्वनामस्थाने</p>
<hr />
<p>पथ्यादीनाम् इकारस्य स्थाने अकारादेशो भवति सर्वनामस्थाने परतः। पन्थाः, पथानौ, पन्थानः। पन्थानम्, पन्थानौ। मन्थाः, मन्थानौ, मन्थानः। मन्थानम्, मन्थानौ। ऋभुक्षाः, ऋक्भुक्षाणौ, ऋभुक्षाणः। ऋभुक्षाणम्, ऋभुक्षाणौ। आतिति वर्तामाने पुनरद्वचनं षपूर्वार्थम्। ऋभुक्षणम् इत्यत्र <em>वा षपूर्वस्य निगमे</em> [[6.4.9]] इति दीर्घविकल्पः।</p>
<h2>Siddhanta Kaumudi</h2>
<hr />
<p>index: 7.1.86
sutra: इतोऽत् सर्वनामस्थाने</p>
<hr />
<p>पथ्यादेरिकारस्याकारः स्यात्सर्वनामस्थाने परे ॥</p>
<h2>Laghu Siddhanta Kaumudi</h2>
<hr />
<p>index: 7.1.86
sutra: इतोऽत् सर्वनामस्थाने</p>
<hr />
<p>पथ्यादेरिकारस्याकारः स्यात्सर्वनामस्थाने परे॥</p>
<h2>Balamanorama</h2>
<hr />
<p>index: 7.1.86
sutra: इतोऽत् सर्वनामस्थाने</p>
<hr />
<p><em>इतोऽत् सर्वनामस्थाने</em> - इतोऽत् । पथिमथ्यृभुक्षाम् इत्यनुवर्तते । 'इत' इति तपरकरणं स्पाष्टार्थं , पथ्यादिषु त्रिषु दीर्घप्लुतयोरसंभवात् । भाव्यमानत्वादेव सवर्णाऽग्रहकत्वे सिद्धे अदिति तपरकरणमपि स्पाष्टार्थमेव । तदाह — पथ्यादेरित्यादिना । पथ आ स् इति स्थिते ।</p>
<h2>Padamanjari</h2>
<hr />
<p>index: 7.1.86
sutra: इतोऽत् सर्वनामस्थाने</p>
<hr />
<p>अद्वचनं किमर्थम्, ह्रस्वस्य श्रवण् यथा स्यात् नैतदस्ति सै तावदकः सवर्णदीर्घत्वं भवति, अन्यत्रापि नोपषायाः, सर्वनामस्थाने इति दीर्घेण भाव्यम्, तस्मात्प्रकृत आकार एव विधेयः अत आह - आदिति वर्तमान इति । यत्रायं विहितोऽकारः षपूर्वो भवति तत्रास्य प्रयोजनमित्यर्थः । तदेव दर्शयति - ऋभुक्षणमित्यत्रेति । अकारविधौ त्वेकमेव रुपं स्याद् । दीर्घविकल्पस्तु तक्षणाम्, तक्षाणामित्याद्यर्थ स्यात् । स्थानिन्यादेशे च तपरकरणं मुखसुखार्थम् ॥</p></div>