<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.1.67.html"><button class="muted-button">Prev 8.1.67</button></a>
        <a href="8.1.69.html"><button class="muted-button">Next 8.1.69</button></a>
        </nav><h2>Kashika</h2>
<hr />
<p>index: 8.1.68
sutra: सगतिरपि तिङ्</p>
<hr />
<p>सगतिरगतिरपि पूजनेभ्यः काष्ठादिभ्यः परं पूजितं तिङन्तमनुदात्तम् भवति। यत्काष्ठं पचति। यत्काष्ठं प्रपचति। यद्दारुणं पचति। यद् दारुणं प्रपचति। <b>तिङ्ङतिङः</b> <a href="8.1.28.html">8.1.28</a> इति निघातस्य, निपातैर्यद्यदिहन्त इति प्रतिषेधे प्राप्ते पुनर्विधानम्। सगतिग्रहणाच् च गतिरपि निहन्यते। गतिग्रहणे च अत्र उपसर्गग्रहणम् इष्यते। इह न भवति, यत् काष्ठं शुक्लीकरोति। यत् काष्ठं कृष्णीकरोति।</p>
<h2>Siddhanta Kaumudi</h2>
<hr />
<p>index: 8.1.68
sutra: सगतिरपि तिङ्</p>
<hr />
<p>पूजनेभ्यः काष्ठादिभ्यस्तिङन्तं पूजितमनुदात्तम् । यत्काष्ठां प्रपचति । तिङ्ङतिङः &lt;{SK3935}&gt; इति निघातस्य निपातैर्यत्-&lt;{SK3937}&gt; इति निषेधे प्राप्ते विधिरयम् । सगतिग्रहणाच्च गतिरपि निहन्यते ।&lt;!गतिग्रहणे उपसर्गग्रहणमिष्यते !&gt; (वार्तिकम्) ॥ नेह । यत्काष्ठां शुक्लीकरोति ।</p>
<h2>Padamanjari</h2>
<hr />
<p>index: 8.1.68
sutra: सगतिरपि तिङ्</p>
<hr />
<p>यत्काष्ठ्ंअ पचतीति । येऽपि'मलोपश्च'  इत्यनेन वाक्येन मलोपमाहुः तेऽपि तिङ्न्ते परतो नैव लोपमिच्छन्ति । सगतिग्रहणाद्रतिरपि निहन्यत इति । कथम् ? तुल्ययोगेऽत्र सहशब्दः, यत्र तुल्ययोगे सहशब्दस्तत्र द्वयोरपि कार्ययोगो भवति, तद्यथा - सपुत्रो भोज्यतामित्युक्ते पुत्रोऽपि भोज्यते अपिग्रहणं यत्र गतिर्न प्रयुज्यते तत्र केवलस्यापि तिङ्न्तस्य यथा स्यात्, गतिप्रयोगे तु द्वयोः सहैव भवति, तिङ्ग्रहणात्पूर्वो योगः सुबन्तविषय एव विज्ञायते ॥</p></div>