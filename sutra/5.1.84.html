<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.83.html"><button class="muted-button">Prev 5.1.83</button></a>
        <a href="5.1.85.html"><button class="muted-button">Next 5.1.85</button></a>
        </nav><h2>Sandhi Samaasa Split</h2>
<hr />
<p>index: 5.1.84
sutra: अवयसि ठंश्च</p>
<hr />
<p>'तम् भूतः' (इति) अवयसि षण्मासात् द्विगोः ण्यत् ठन् च</p>
<h2>Neelesh Sanskrit Brief</h2>
<hr />
<p>index: 5.1.84
sutra: अवयसि ठंश्च</p>
<hr />
<p>'भूतः' अस्मिन् अर्थे द्विगुसमासस्य उत्तरपदरूपेण विहितात् द्वितीयासमर्थात् 'मास' शब्दात् 'षट्' इत्यस्मिन् पूर्वपदे 'वयः' इति अर्थम् विहाय अन्यत्र ठन् तथा ण्यत् प्रत्ययौ भवतः ।</p>
<h2>Neelesh Sanskrit Detailed</h2>
<hr />
<p>index: 5.1.84
sutra: अवयसि ठंश्च</p>
<hr />
<p>'षट् + मास' इत्यत्र द्विगुसमासस्य विषये 'वयः' इति अर्थे अभिधेये <b>षण्मासाण्ण्यच्च</b> <a href="5.1.83.html">5.1.83</a> इत्यनेन यप् , ण्यत् तथा ठञ् प्रत्ययाः उच्यन्ते । परन्तु यदि 'वयः' इति विहाय अन्यः अर्थः वक्तव्यः अस्ति चेत् तस्य सूत्रस्य प्रसक्तिः नास्ति । अस्यां स्थितौ <b>तमधीष्टो भृतो भूतो भावी</b> <a href="5.1.80.html">5.1.80</a> इत्यनेन (तथा च &lt;!प्राग्वतेः संख्यापूर्वपदानां तदन्तग्रहणमलुकि कर्तव्यम्!&gt; अनेन निर्दिष्टेन तदन्तविधिना) औत्सर्गिकरूपेण ठञ्-प्रत्यये प्राप्ते तं बाधित्वा वर्तमानसूत्रेण ण्यत् तथा ठन् प्रत्ययौ भवतः । यथा -</p>
<ol>
<li>
<p>षट् मासान् भूतः ज्वरः = षट् + मास + ण्यत् → षाण्मास्यः ज्वरः ।</p>
</li>
<li>
<p>षट् मासान् भूता पीडा = षट् + मास + ठन् → षण्मासिका पीडा । <b>अजाद्यतष्टाप्</b> <a href="4.1.4.html">4.1.4</a> इति अत्र टाप् प्रत्ययः भवति । </p>
</li>
</ol>
<p>ज्ञातव्यम् - अत्र औत्सर्गिकः ठञ्-प्रत्ययः उत पूर्वसूत्रात् यप्-प्रत्ययः न भवतः ।</p>
<p>स्मर्तव्यम् - अस्मिन् सूत्रे 'ठंश्च' इति शब्दः 'ठन् + च' इत्यनेन एतादृशम्  निर्मितः अस्ति - </p>
<p>ठन् + च</p>
<p>→ ठरुँ + च [<b>नश्छव्यप्रशान्</b> <a href="8.3.7.html">8.3.7</a> इति नकारस्य रुँत्वम्]</p>
<p>→ ठंरुँ + च [<b>अनुनासिकात् परोऽनुस्वारः</b> <a href="8.3.4.html">8.3.4</a> इति अनुस्वारः । एतत् सूत्रम् रुँत्वप्रकरणे एव विद्यते, अतः <b>नश्छव्यप्रशान्</b> <a href="8.3.7.html">8.3.7</a> इत्यनेन विहितं नकारस्य रुँत्वमस्य कृते सिद्धमस्ति ।]</p>
<p>→ ठंः + च [<b>खरवसानयोर्विसर्जनीयः</b> <a href="8.3.15.html">8.3.15</a> रुँ-इत्यस्य इति विसर्गः]</p>
<p>→ ठंस् + च [<b>विसर्जनीयस्य सः</b> <a href="8.3.34.html">8.3.34</a> इति विसर्गस्य सकारादेशः]</p>
<p>→ ठंश् + च [<b>स्तोः श्चुना श्चुः</b> <a href="8.4.40.html">8.4.40</a> इति श्चुत्वम्]</p>
<p>→ ठंश्च</p>
<h2>Kashika</h2>
<hr />
<p>index: 5.1.84
sutra: अवयसि ठंश्च</p>
<hr />
<p>षण्मासशब्दाद् वयस्यभिधेये ठण् प्रत्ययो भवति। चकारेण अनन्तरस्य ण्यतः समुच्चयः क्रियते। षण्मासिको रोगः, षाण्मास्यः।</p>
<h2>Siddhanta Kaumudi</h2>
<hr />
<p>index: 5.1.84
sutra: अवयसि ठंश्च</p>
<hr />
<p>चाण्ण्यत् । षण्मासिको व्याधिः षाण्मास्यः ॥</p>
<h2>Balamanorama</h2>
<hr />
<p>index: 5.1.84
sutra: अवयसि ठंश्च</p>
<hr />
<p><b>अवयसि ठंश्च</b> - अवयसि टंश्च । षण्मासशब्दाद्द्वितीयान्ताद्भूते अवयसि ठन् च स्यादित्यर्थः । </p>
<h2>Padamanjari</h2>
<hr />
<p>index: 5.1.84
sutra: अवयसि ठंश्च</p>
<hr />
<p>चकारोऽनन्तरस्य ण्यतःसमुच्चयार्थ इति। न तु पूर्ववत् ठञः समुच्चयार्थः। तथा च वार्तिकम् -  ठवयसि'ंअश्चेत्यनन्तरस्यानुकर्षः'  इति॥</p></div>