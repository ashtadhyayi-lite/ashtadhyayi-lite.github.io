<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.106.html"><button class="muted-button">Prev 6.1.106</button></a>
        <a href="6.1.108.html"><button class="muted-button">Next 6.1.108</button></a>
        </nav><h2 class="title">अमि पूर्वः</h2><p class="sname"><font color=blue>6-1-107 अमि पूर्वः</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <font color="Maroon">अकः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अकः अमि पूर्वपरयोः एकः पूर्वः संहितायाम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अक्-वर्णात् अम्-प्रत्ययस्य अकारे परे पूर्वपरयोः एकः पूर्वरूप-एकादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>When a letter from the अक् प्रत्याहार is followed अकार of the अम्-प्रत्यय, both the letters are combined to form a पूर्वरूप-एकादेश. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अकः इत्येव। अमि परतोऽकः पूर्वपरयोः स्थाने पूर्वरुपम् एकादेशो भवति। वृक्षम्। प्लक्षम्। अग्निम्। वायुम्। पूर्वग्रहणम् किम्? पूर्व एव यथा स्यात्, पूर्वसवर्णोऽन्तरतमो मा भूतिति, कुमारीम् इत्यत्र हि त्रिमात्रः स्यात्। <b>वा छन्दसि</b> <a href="6.1.106.html">6.1.106</a> इत्येव, शमीं च, शम्यं च। गौरीं च, गौर्यं च।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अकोऽम्यचि परतः पूर्वरूपमेकादेशः स्यात् । रामम् । रामौ ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अकोऽम्यचि पूर्वरूपमेकादेशः। रामम्। रामौ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अक्-वर्णात् प्रथमाद्वितीयाविभक्त्योः अजादिप्रत्यये परे <b>प्रथमयोः पूर्वसवर्णः</b> <a href="6.1.102.html">6.1.102</a> इत्यतेन पूर्वसवर्णदीर्घे प्राप्ते, अम्-प्रत्यये परे एतम् पूर्वसवर्णदीर्घं बाधित्वा प्रकृतसूत्रेण पूर्वरूपैकादेशः विधीयते ।कानिचन उदाहरणानि एतानि —</p>
<ol>
<li>अजन्तशब्दानाम् द्वितीयाद्विवचनस्य रूपसिद्धौ प्रकृतसूत्रेण पूर्वरूपैकादेशः भवति —</li>
</ol>
<p><pr></p>
<p>राम / हाहा / माला / मुनि / मति / नदी / साधु / धेनु / हूहू / वधू   + अम्</p>
<p>→ रामम् / हाहाम् / मालाम् / मुनिम् / मतिम् / साधुम् / हूहूम् / वधूम् [ <b>प्रथमयोः पूर्वसवर्णः</b> <a href="6.1.102.html">6.1.102</a> इत्यनेन पूर्वसवर्णदीर्घे प्राप्ते तद्बाधित्वा <b>अमि पूर्वः</b> <a href="6.1.107.html">6.1.107</a> इति पूर्वरूपैकादेशः]</p>
<p></pr></p>
<ol>
<li>त्यदादिगणस्य <qt>त्यद्, तद्, यद्, एतद्</qt> एतादृशानां शब्दानां द्वितीयैकवचनस्य प्रक्रियायाम् अपि प्रकृतसूत्रं प्रयुज्यते । यथा —</li>
</ol>
<p><pr></p>
<p>तद् + अम् [द्वितीयाबहुवचनस्य अम्-प्रत्ययः]</p>
<p>→ तअ + अम् [<b>त्यदादीनामः</b> <a href="7.2.102.html">7.2.102</a> इति अकारादेशः]</p>
<p>→ त + अम् [<b>अतो गुणे</b> <a href="6.1.97.html">6.1.97</a> इति पररूपम्]</p>
<p>→ तम् [<b>अमि पूर्वः</b> <a href="6.1.107.html">6.1.107</a> इति पूर्वरूपम् ]</p>
<p><br/></p>
<p>एवमेव <qt>त्यम्, यम्, एतम्</qt> एतानि रूपाणि अपि सिद्ध्यन्ति ।</p>
<p></pr></p>
<ol>
<li>प्रकृतसूत्रस्य प्रयोगः युष्मद्/अस्मद्-सर्वनाम्नोः प्रथमाविभक्तेः त्रयाणां रूपाणां सिद्धौ अपि भवति । यथा —</li>
</ol>
<p><pr></p>
<p>युष्मद् + सुँ [प्रथमैकवचनस्य प्रत्ययः]</p>
<p>→ युष्मद् + अम् [<b>ङेः प्रथमयोरम्</b> <a href="7.1.28.html">7.1.28</a> इति सुँ-प्रत्ययस्य अम्-आदेशः]</p>
<p>→ त्व अद् + अम् [<b>त्वाहौ सौ</b> <a href="7.2.94.html">7.2.94</a> इति युष्म्-इत्यस्य त्व-आदेशः]</p>
<p>→ त्व अ ० + अम् [<b>शेषे लोपः</b> <a href="7.2.90.html">7.2.90</a></p>
<p>→ त्व + अम् [<b>अतो गुणे</b> <a href="6.1.97.html">6.1.97</a> इति पररूपम्]</p>
<p>→ त्वम् [<b>अमि पूर्वः</b> <a href="6.1.107.html">6.1.107</a> इति पूर्वरूपम् ]</p>
<p><br/></p>
<p>एवमेव <qt>युवाम्, यूयम्, त्वाम्, अहम्, आवाम्, वयम्, माम् </qt> — एतेषाम् प्रक्रियायाम् अपि प्रकृतसूत्रस्य प्रयोगः भवति ।</p>
<p></pr></p>
<ol>
<li>अकारान्तनपुंसकलिङ्गशब्दाम् प्रथमैकवचनस्य, द्वितीयैकवचनस्य सम्बोधनैकवचनसस्य रूपसिद्धौ अपि इदं सूत्रम् उपयुज्यते —</li>
</ol>
<p><pr></p>
<p>फल + सुँ / अम्</p>
<p>→ फल + अम् [<b>अतोऽम्</b> <a href="7.1.24.html">7.1.24</a> ]</p>
<p>→ फलम् [<b>अमि पूर्वः</b> <a href="6.1.107.html">6.1.107</a> ]</p>
<p></pr></p>
<p><title>लङ्लकारस्य अम्-प्रत्ययस्य विषये अस्य सूत्रस्य प्रयोगः</title></p>
<p>बालमनोरमायाम् भू-धातोः विषये लङ्लकारस्य उत्तमपुरुषैकवचनस्य अम्-प्रत्यये परे इदम् एव सूत्रम् उपयुज्य रूपसिद्धिः क्रियते  । तत्र <b>इतश्च</b> <a href="3.4.100.html">3.4.100</a> इत्यस्मिन् सूत्रे उच्यते - <hl>अभवम्  इति मिपः अमादेशे शपि गुणे अवादेशे, पूर्वरूपम्</hl>  —‌इति । इत्युक्ते, बालमनोरमाकारस्य मतेन  <qt>अभव + अम्</qt> इत्यत्र <b>अतो गुणे</b> <a href="6.1.97.html">6.1.97</a> इति सूत्रम् परत्वात् बाधित्वा <b>अमि पूर्वः</b> <a href="6.1.107.html">6.1.107</a> इत्यनेन पूर्वरूपैकादेशे कृते 'अभवम्' इति रूपं सिद्ध्यति । </p>
<p>वस्तुतस्तु अयं विषयः चिन्त्यः, यतः <b>अमि पूर्वः</b> <a href="6.1.107.html">6.1.107</a> इत्यस्य विशेषप्रयोगस्य लङ्लकारस्य प्रक्रियायाम् न हि किञ्चन प्रयोजनम् वर्तते — तत्र <b>अतो गुणे</b> <a href="6.1.97.html">6.1.97</a> इत्यनेन गुणैकादेशे कृते अपि साधु रूपम् एव सिद्ध्यति । अपि च,  <b>प्रथमयोः पूर्वसवर्णः</b> <a href="6.1.102.html">6.1.102</a> इत्यस्य अपवादरूपेण पाठितम्, अतएव केवलं द्वितीयैकवचनस्य अम्-प्रत्ययस्य विषये विद्यमानम् इदं सूत्रम् तिङन्तप्रक्रियायाम् कथं प्रयोगम् अर्हति इत्यस्मिन् विषये अन्यत्र कुत्रापि न किञ्चिदपि विवरीतम् अस्ति । यदि च <b>अमि पूर्वः</b> <a href="6.1.107.html">6.1.107</a> इति सूत्रम् सर्वेषाम् अपि 'अम्' शब्दानाम् कृते उपयोक्तुम् शक्यम् (न हि केवलम् द्वितीयैकवचनस्य अम्-प्रत्ययस्य कृते) इति उक्त्वा लङ्लकारस्य विषये अपि तस्य प्रयोगार्हता ज्ञाप्यते, तर्हि अव्ययसंज्ञके 'अम्' शब्दे परे अस्य प्रयोगस्य अतिप्रसङ्गः स्यात् । अतः इदम् सूत्रम् केवलम् द्वितीयैकवचनस्य अम्-प्रत्ययस्य कृते एव प्रयोक्तव्यम् इति उचितः निर्णयः ।</p>
<p><title>वैदिकप्रयोगेषु विकल्पः</title></p>
<p>वैदिकप्रयोगेषु कुत्रचित् <b>अमि पूर्वः</b> <a href="6.1.107.html">6.1.107</a> इति सूत्रम् विना अपि द्वितीयैकवचनस्य रूपम् प्रयुक्तं दृश्यते । यथा, <hl>गौरीं च गौर्यं च</hl> (ऋग्वेदः 10.126.8) - इत्यत्र 'गौरी' शब्दस्य प्रथमाद्विवचनस्य अम्-प्रत्यये परे <b>अमि पूर्वः</b> <a href="6.1.107.html">6.1.107</a>  इत्यनेन प्राप्तम् पूर्वरूपम् विकल्प्यते, येन पक्षे <b>इको यणचि</b> <a href="6.1.77.html">6.1.77</a> इति यणादेशं कृत्वा 'गौर्यम्' इति रूपम्, पक्षे च <b>अमि पूर्वः</b> <a href="6.1.107.html">6.1.107</a> इत्यनेन पूर्वरूपं कृत्वा 'गौरीम्' इत्यपि रूपं सिद्ध्यति । </p>
<p>एतादृशानाम् रूपाणाम् साधुत्वज्ञापनार्थम् <b>वा छन्दसि</b> <a href="6.1.107.html">6.1.107</a> इति पूर्वसूत्रम् अत्र सम्पूर्णरूपेण अनुवर्त्यते, येन 'अमि पूर्वः, छन्दसि वा' इति सूत्रम् सिद्ध्यति, येन वेदेषु अस्य सूत्रस्य पाक्षिकत्वम् स्पष्टम् भवति ।</p>
<p><title>सूत्रे 'अचि' इत्यस्य अनुवृत्तिः</title></p>
<p>सिद्धान्तकौमुद्याम् अस्मिन् सूत्रे 'अचि' इति पदस्य <b>इको यणचि</b> <a href="6.1.77.html">6.1.77</a> इत्यतः अनुवृत्तिः स्वीक्रियते । 'अमि अचि' इति अस्य अन्वयं कृत्वा 'अम्-इत्यस्य अच्-वर्णे परे' इति अर्थविधानम् अत्र कृतम् अस्ति । अस्य प्रयोजनम् बालमनोरमायाम् उच्यते —</p>
<p><source></p>
<p>अचि इति अननुवृत्तौ अकः अमि परे पूर्वपरयोः पूर्वरूपमैकादेशः स्याद् इति लभ्यते, तथा सति अमः मकारसहितस्य पूर्वरूपम् स्यात्, तत् मा भूत् इति अजनुवृत्तिः । <light>— अमि पूर्वः सूत्रे बालमनोरमा ।<light></p>
<p></source></p>
<p>परन्तु एतादृशी अनुवृत्तिः वस्तुतः नैव आवश्यकी, यतः 'अमि' इत्यत्र <b>आदेः परस्य</b> <a href="1.1.54.html">1.1.54</a> इत्यनेन आदिवर्णस्यैव ग्रहणम् सम्भवति । अयमेव बिन्दुः तत्त्वबोधिन्याम् अपि स्पष्टीकृतः अस्ति —</p>
<p><source></p>
<p>कथं तर्हि काशिकादौ अमि परतः इत्येव उक्तम्, न तु अमि अचि इति चेद्, अत्र आहुः — <b>तस्मादित्युत्तरस्य</b> <a href="1.1.67.html">1.1.67</a>,  <b>आदेः परस्य</b> <a href="1.1.54.html">1.1.54</a> इति आदेः एव आदेशः इति निर्णिते <b>एकः पूर्वपरयोः</b> <a href="6.1.84.html">6.1.84</a> इति आदेशः पूर्वपरयोः वर्णयोः एव भविष्यति, इत्याशयेन न उक्तम्  । <light>— अमि पूर्वः सूत्रे तत्त्वबोधिनी ।<light></p>
<p></source></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p><b>अमि पूर्वः</b> -अकः सवर्ण॑ इति बाधित्वा 'अतो गुण' इति पररूपं प्राप्तम्-तद्बाधित्वा॒प्रथमयो॑रिति पूर्वसवर्णदीर्घे प्राप्ते  —  अमिपूर्वः । 'अकः सवर्णे दीर्घ' इत्यतोऽक इति पञ्चम्यन्तमनुवर्तते ।एकः पूर्वपरयो॑रित्यधिकृतम् ।इको यणची॑त्यतोऽचीत्यनुवर्तते । तदाह — अकोऽम्यचीति । अमि विद्यमानो योऽच् तस्मिन् परे इत्यर्थः ।राम॑मिति मकारादकारस्य अमवयवाऽकारस्य च पूर्वरूपमकार एको भवति । अचीत्यनुवृत्तौअकोऽमि परे पूर्वपरयोः पूर्वरूपमेकादेशः स्या॑दिति लभ्यते । तथा सति अमो मकारसहितस्य पूर्वरूपं स्यात् । तन्मा भूदित्यजनुवृत्तिः । रामाविति । राम औडिति स्थिते हलन्त्यमिति टकारस्य इत्संज्ञायां लोपः औटष्टकारः सुडिति प्रत्याहारार्थः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>'दूर्घात्'  इति नानुर्क्तते, आरम्भसामर्थ्यात्। पूर्वग्रहणमित्यादि। यः पूर्वः श्रुतः, स एव यथा स्यात्, कः पुनरन्यः प्राप्नोति ? तत्राह -पूर्वसवर्णो दीर्घो मा भूदिति। क्वचितु समासः पठ।ल्ते, स कर्मधारयो द्रष्टव्य। एतदुक्तं भवति -असतीह पूर्वह्रहणे प्रकृतं पूर्वग्रहणमनुवर्त्यम्, तस्मिंश्चानुवर्तमाने तत्सम्बद्धं सवर्णग्रहणमप्यनुवर्त्यम्, ततश्च पूर्वस्य यः सवर्णः स एवान्तरतमः प्रसज्येत, तत्र को दोषः ? न तावद्वृक्षमित्यातदौ द्विमात्रस्य स्थानित्वेन द्विमात्रप्रसह्गः, वचनसामर्थ्यात्'प्रथयोः पूर्वसवर्णः'  इत्येव दीर्घस्य सिद्धत्वात् ? अत आह -कुमारीमित्यत्रेति। वा च्छन्दसीत्येवेति। एतच्च वाक्यभेदेन सम्बद्ध्यते, अन्यथा भाषायां न स्यात्। शम्यं चेति। विकल्पविदानसामर्थ्यात्पूर्वत्वाभावे पूर्वसवर्णदीर्घोऽपि न भवति, तयोरत्र विशेषाभावादिति यणादेश एव भवति ॥</p></div>