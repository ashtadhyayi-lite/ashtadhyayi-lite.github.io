<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.106.html"><button class="muted-button">Prev 6.1.106</button></a>
        <a href="6.1.108.html"><button class="muted-button">Next 6.1.108</button></a>
        </nav><h2 class="dev">अमि पूर्वः</h2><p class="sname"><font color=blue>6-1-107 अमि पूर्वः</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <font color="Maroon">अकः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अकः अमि पूर्वपरयोः एकः पूर्वः संहितायाम् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अक्-वर्णात् परस्य अम्-प्रत्यये परे पूर्वपरयोः एकम् पूर्वरूपम् भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>When a letter from the अक् प्रत्याहार is followed by the अच् letter of the अम्-प्रत्यय, the पूर्व and पर are combined together to form a पूर्वरूप-एकादेश.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अम्-प्रत्ययः कुत्र कुत्र भवति? </p>
<p>1) <b>स्वौजस्..</b> <a href="4.1.2.html">4.1.2</a> इत्यनेन द्वितीया-एकवचनस्य अम्-प्रत्ययः विधीयते ।</p>
<p>2) परस्मैपदस्य  उत्तमपुरुषैकवचनस्य मिप्-प्रत्यतस्य ङित्-लकाराणाम् विषये <b>तस्थस्थमिपाम् तान्तन्तामः</b> <a href="3.4.101.html">3.4.101</a> इत्यनेन  'अम्' इति आदेशः भवति ।                          </p>
<p>एतयोः उभयोः विषये अस्य सूत्रस्य प्रसक्तिः अस्ति । अक्-वर्णात् परः एताभ्याम् कोऽपि अम्-प्रत्ययः अग्रे आगच्छति चेत् वर्तमानसूत्रेण अक्-वर्णस्य तथा अम्-इत्यस्य अकारस्य पूर्वपरयोः एकः  पूर्वरूप-एकादेशः विधीयते । </p>
<p>यथा - </p>
<ol>
<li>
<p>'राम + अम्' इत्यत्र - </p>
</li>
<li>
<p><b>अकः सवर्णे दीर्घः</b> <a href="6.1.101.html">6.1.101</a> इत्यनेन सवर्णदीर्घे प्राप्ते ;</p>
</li>
<li>
<p>अपवादत्वेन <b>अतो गुणे</b> <a href="6.1.97.html">6.1.97</a> इत्यनेन पररूप-एकादेशे प्राप्ते;</p>
</li>
<li>
<p>विप्रतिषेधेन परत्वात् <b>प्रथमयोः पूर्वसवर्णः</b> <a href="6.1.102.html">6.1.102</a> इत्यनेन पूर्वसवर्णदीर्घे प्राप्ते ;</p>
</li>
<li>
<p>अपवादत्वेन <b>अमि पूर्वः</b> इति पूर्वरूप-एकादेशं कृत्वा </p>
</li>
<li>
<p>'रामम्' इति रूपम् सिद्ध्यति ।</p>
</li>
</ol>
<p>तथैव माला + अम् → मालाम् , साधु + अम् → साधुम् इत्यत्रापि अस्य सूत्रस्य प्रसक्तिः अस्ति ।</p>
<ol>
<li>पठ्-धातोः लङ्लकारस्य उत्तमपुरुषैकवचनस्य प्रक्रियायाम् -</li>
</ol>
<p>पठ् + लट् [<b>वर्त्तमाने लट्</b> <a href="3.2.123.html">3.2.123</a> इति लट्-लकारः]</p>
<p>→ अट्  + पठ् + लट् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]         </p>
<p>→ अ + पठ् + शप् + लट् [<b>कर्त्तरि शप्</b> <a href="3.1.68.html">3.1.68</a> इति औत्सर्गिकम् विकरणम् शप्]</p>
<p>→ अ + पठ् + अ + मिप् [<b>तिप्तस्झि..</b> <a href="3.4.78.html">3.4.78</a> इति मिप्-प्रत्ययः]</p>
<p>→ अ + पठ् + अ + अम्  [<b>तस्थस्थमिपाम् तान्तन्तामः</b> <a href="3.4.101.html">3.4.101</a> इति मिप्-प्रत्ययस्य अम्-आदेशः]</p>
<p>→ अपठम् [<b>अकः सवर्णे दीर्घः</b> <a href="6.1.101.html">6.1.101</a> इत्यनेन सवर्णदीर्घे प्राप्ते ; अपवादत्वेन <b>अतो गुणे</b> <a href="6.1.97.html">6.1.97</a> इत्यनेन पररूप-एकादेशे प्राप्ते;  अपवादत्वेन  <b>अमि पूर्वः</b> इति पूर्वरूप-एकादेशः]</p>
<p>तथैव लृङ्लकारस्य रूपम् 'अपठिष्यम्' , लुङ्लकारस्य रूपम् 'अपाक्षम्' एते अपि एवमेव सिद्ध्यतः ।</p>
<p>ज्ञातव्यम् -</p>
<ol>
<li>
<p>अस्मिन् सूत्रे 'अमि' परे इति उक्तमस्ति । अतः अक्-वर्णात् अनन्तरमम्-प्रत्ययः आगच्छति चेत् पूर्वपरयोः एकः पूर्वरूपः भवतीति अर्थः जायते । परन्तु  <b>आदेः परस्य</b> <a href="1.1.54.html">1.1.54</a> इत्यनेन अम्-प्रत्ययस्य केवलं आदिवर्णस्य (अकारस्य) एव अक्-वर्णेन सह पूर्वरूपम् भवति, सम्पूर्णस्य अम्-प्रत्ययस्य न,  इति ज्ञातव्यम् ।                        </p>
</li>
<li>
<p>सिद्धान्तकौमुद्यामस्मिन् सूत्रे 'अचि' इत्यस्य अनुवृत्तिः स्वीकृता अस्ति । अस्य कारणम् बालमनोरमायाम् दीयते - यदि केवलम् 'अमि' उति उच्येत, तर्हि सम्पूर्णस्य अम्-प्रत्ययस्य एकादेशः भवेत्, न हि केवलमकारस्य । अतः अत्र 'अचि' इति स्वीकृत्य एकादेशे केवलमकारस्यैव ग्रहणं भवति न हि मकारस्य - इति निर्दिष्टमस्ति । परन्तु अस्मिन् विषये तत्वबोधिनीकारः <b>आदेः परस्य</b> <a href="1.1.54.html">1.1.54</a> इत्येव पर्याप्तमस्तीति प्रतिपादियति ।       </p>
</li>
<li>
<p>वेदेषु अस्मिन् सूत्रे <b>वा छन्दसि</b> <a href="6.1.107.html">6.1.107</a> इत्यनेन विकल्पः क्रियते । अस्मिन् विषये विस्तारेण <b>वा छन्दसि</b> <a href="6.1.107.html">6.1.107</a> इत्यत्र उक्तमस्ति ।                   </p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अकः इत्येव। अमि परतोऽकः पूर्वपरयोः स्थाने पूर्वरुपम् एकादेशो भवति। वृक्षम्। प्लक्षम्। अग्निम्। वायुम्। पूर्वग्रहणम् किम्? पूर्व एव यथा स्यात्, पूर्वसवर्णोऽन्तरतमो मा भूतिति, कुमारीम् इत्यत्र हि त्रिमात्रः स्यात्। <b>वा छन्दसि</b> <a href="6.1.106.html">6.1.106</a> इत्येव, शमीं च, शम्यं च। गौरीं च, गौर्यं च।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अकोऽम्यचि परतः पूर्वरूपमेकादेशः स्यात् । रामम् । रामौ ॥ </p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>अकोऽम्यचि पूर्वरूपमेकादेशः। रामम्। रामौ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p><b>अमि पूर्वः</b> -अकः सवर्ण॑ इति बाधित्वा 'अतो गुण' इति पररूपं प्राप्तम्-तद्बाधित्वा॒प्रथमयो॑रिति पूर्वसवर्णदीर्घे प्राप्ते  —  अमिपूर्वः । 'अकः सवर्णे दीर्घ' इत्यतोऽक इति पञ्चम्यन्तमनुवर्तते ।एकः पूर्वपरयो॑रित्यधिकृतम् ।इको यणची॑त्यतोऽचीत्यनुवर्तते । तदाह — अकोऽम्यचीति । अमि विद्यमानो योऽच् तस्मिन् परे इत्यर्थः ।राम॑मिति मकारादकारस्य अमवयवाऽकारस्य च पूर्वरूपमकार एको भवति । अचीत्यनुवृत्तौअकोऽमि परे पूर्वपरयोः पूर्वरूपमेकादेशः स्या॑दिति लभ्यते । तथा सति अमो मकारसहितस्य पूर्वरूपं स्यात् । तन्मा भूदित्यजनुवृत्तिः । रामाविति । राम औडिति स्थिते हलन्त्यमिति टकारस्य इत्संज्ञायां लोपः औटष्टकारः सुडिति प्रत्याहारार्थः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.107
sutra: अमि पूर्वः</p>
<hr />
<p>'दूर्घात्'  इति नानुर्क्तते, आरम्भसामर्थ्यात्। पूर्वग्रहणमित्यादि। यः पूर्वः श्रुतः, स एव यथा स्यात्, कः पुनरन्यः प्राप्नोति ? तत्राह -पूर्वसवर्णो दीर्घो मा भूदिति। क्वचितु समासः पठ।ल्ते, स कर्मधारयो द्रष्टव्य। एतदुक्तं भवति -असतीह पूर्वह्रहणे प्रकृतं पूर्वग्रहणमनुवर्त्यम्, तस्मिंश्चानुवर्तमाने तत्सम्बद्धं सवर्णग्रहणमप्यनुवर्त्यम्, ततश्च पूर्वस्य यः सवर्णः स एवान्तरतमः प्रसज्येत, तत्र को दोषः ? न तावद्वृक्षमित्यातदौ द्विमात्रस्य स्थानित्वेन द्विमात्रप्रसह्गः, वचनसामर्थ्यात्'प्रथयोः पूर्वसवर्णः'  इत्येव दीर्घस्य सिद्धत्वात् ? अत आह -कुमारीमित्यत्रेति। वा च्छन्दसीत्येवेति। एतच्च वाक्यभेदेन सम्बद्ध्यते, अन्यथा भाषायां न स्यात्। शम्यं चेति। विकल्पविदानसामर्थ्यात्पूर्वत्वाभावे पूर्वसवर्णदीर्घोऽपि न भवति, तयोरत्र विशेषाभावादिति यणादेश एव भवति ॥</p></div>