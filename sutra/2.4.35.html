<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.4.34.html">
            <button class="muted-button">Prev 2.4.34</button>
        </a>
        <a href="2.4.36.html">
            <button class="muted-button">Next 2.4.36</button>
        </a>
        </nav><h2>Kashika</h2>
<hr />
<p>index: 2.4.35
sutra: आर्धधातुके</p>
<hr />
<p>आर्धधातुके इत्यधिकारोऽयम्, <em>ण्यक्षत्रियार्षञितो यूनि लुगणिञोः</em> [[2.4.58]] इति यावत्। यदित ऊर्ध्वमनुक्रमिष्यमस्तदार्धधातुके वेदितव्यम्। वक्ष्यति <em>हनो वध लिङि</em> [[2.4.42]] वध्यात्। आर्धधातुके इति किम्? हन्यात्। विषयसप्तमी च इयं, न परसप्तमी। तेन आर्धधातुकविवक्षायामादेशेषु कृतेषु पश्चाद् यथाप्राप्तं प्रत्यया भवन्ति। भव्यम्। प्रवेयम्। आख्येयम्।</p>
<h2>Siddhanta Kaumudi</h2>
<hr />
<p>index: 2.4.35
sutra: आर्धधातुके</p>
<hr />
<p>इत्यधिकृत्य ॥</p>
<h2>Laghu Siddhanta Kaumudi</h2>
<hr />
<p>index: 2.4.35
sutra: आर्धधातुके</p>
<hr />
<p>इत्यधिकृत्य॥</p>
<h2>Balamanorama</h2>
<hr />
<p>index: 2.4.35
sutra: आर्धधातुके</p>
<hr />
<p><em>आर्द्धधातुके</em> - आर्धधातुके । इत्यधिकृत्येति ।अदो जग्धि॑रित्यादिविधयो वक्ष्यन्ते॑ इति शेषः । तदधिकारस्थं सूत्रमाह —  </p>
<h2>Padamanjari</h2>
<hr />
<p>index: 2.4.35
sutra: आर्धधातुके</p>
<hr />
<p>आर्धधातुके॥ वध्यादिति। आशिषि लिङ्,'लिङशिषि'  इत्यार्धधातुकसंज्ञा। हन्यादिति। विध्यादिलिङ्। विषयसप्तमी चेयमिति। सामान्यनिर्देशोऽयम्। तत्र व्यापित्वान्नित्यत्वाच्च न तेन सह देशकालकृतं पौर्वापर्यं सम्भवति, तस्याद्विषयसप्तमी। यदि तु व्यक्तिनिर्देशेन परसप्तमी स्यात्, भव्यमित्यादि न स्यात्। तथा हिहलन्तत्वादस्त्यादीनाम्ठृहलोर्ण्यद्ऽ इति ण्यति कृते तत्र परत आदेशैर्भाव्यम्। तत्र द्वयोर्वृद्धौ कृतायां तृतीयस्य च युकि - भाव्यम्, प्रवैयम्, आख्याय्यमिति प्रसज्येत। इह च'ब्रुवो वचिः'  ब्रुवोऽजन्तत्वाद्यति कृते वच्यादेशे च वच्यमिति प्राप्नोति, विषयसप्तम्यां तु नैष दोष इत्याह - तेनेति। यथाप्राप्तमिति। यो यतः प्राप्नोति, स ततो भवतीत्यर्थः। ठसिद्धवदत्राभात्ऽ इत्यस्य भावाभावव्यवस्थार्थम्। अत्र चाङ्गाधिकारे च द्विरार्धधातुकाधिकारः क्रियते। यदि ह्यएतेऽप्यादेशास्तत्रैववीधीरेयन्, जक्षतुः, अधिजगे, अध्यगीष्ट, बभूव, विव्यतुरिति घसाद्यादेशानामसिद्धत्वादुपधालोपातल्लोपे त्ववुग्यणो न स्युः। यदि त्वतोलोपादयोऽप्यत्रविधीयेरन्; गतः, गतवानित्यनुनासिकलोपस्यासिद्धत्वात्ठ्ग्रतो लोपःऽ स्यादित्येषा दिक्॥</p></div>