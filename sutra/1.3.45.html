<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.3.44.html">
            <button class="muted-button">Prev 1.3.44</button>
        </a>
        <a href="1.3.46.html">
            <button class="muted-button">Next 1.3.46</button>
        </a>
        </nav><h2>Kashika</h2>
<hr />
<p>index: 1.3.45
sutra: अकर्मकाच्च</p>
<hr />
<p>अकर्त्रभिप्रायार्थम् इदम्। कर्त्रभिप्राये हि <em>अनुपसर्गाज् ज्ञः</em> [[1.3.76]] इति वक्ष्यति। जानातेरकर्मकादकर्मकक्रियावचनादात्मनेपदं भवति। सर्पिशो जानीते। मधुनो जानीते। कथं च अयमकर्मकः? न अत्र सर्पिरादि ज्ञेयत्वेन विवक्षितम्। किं तर्हि? ज्ञानपूर्विकायां प्रवृत्तौ करणत्वेन। तथा च <em>ज्ञोऽविदर्थस्य करणे</em> [[2.3.51]] इति षष्ठी विधीयते सर्पिषो जानीते, मधुनो जानीते। सर्पिशा उपायेन प्रवर्तते इत्यर्थः। अकर्मकातिति किम्? स्वरेण पुत्रं जानाति।</p>
<h2>Siddhanta Kaumudi</h2>
<hr />
<p>index: 1.3.45
sutra: अकर्मकाच्च</p>
<hr />
<p>सर्पिषो जानीते । सर्पिषो उपायेन प्रवर्तते इत्यर्थः ।</p>
<h2>Laghu Siddhanta Kaumudi</h2>
<hr />
<p>index: 1.3.45
sutra: अकर्मकाच्च</p>
<hr />
<p>सर्पिषो जानीते। सर्पिषोपायेन प्रवर्तत इत्यर्थः॥</p>
<h2>Balamanorama</h2>
<hr />
<p>index: 1.3.45
sutra: अकर्मकाच्च</p>
<hr />
<p><em>अकर्मकाच्च</em> - अकर्मकाच्च ।ज्ञ आत्मनेपदटमिति शेषः । सर्पिषो जानीते इति । अत्र ज्ञाधातुः प्रवृत्तौ वर्तते ।ज्ञोऽविदर्थस्य करणे॑ इति तृतीयार्थे षष्ठी । तदाह —  सर्पिषोपायेन प्रवर्तते इति । 'अनुपसर्गाज्ज्ञः' इति वक्ष्यमाणेनैव सिद्धे सोपसर्गार्थमिदम् । सर्पिषोऽनुजानीते । </p>
<h2>Padamanjari</h2>
<hr />
<p>index: 1.3.45
sutra: अकर्मकाच्च</p>
<hr />
<p>अकर्त्रमिप्रायार्तमिदमिति। अथ कर्त्रभिप्राये कथम्, तत्राह-कर्त्रभिप्रायो हीति। ननु सोपसर्गात्कर्त्रभिप्रायेऽप्यनेनैवात्मनेपदमेषितव्यम् - औषधस्यानुजानीते, औषधस्यानुजिज्ञासत इति; तस्मात्सर्पिषो जानीते इत्युदाहरणाभिप्रायमेतद्वेतव्यम्। कथं चायमकर्मक इति।'सर्पिषः'  इति कर्मणि शेषत्वेन षष्ठी, न माषाणामश्नीयादितिवत्। तेन सर्पिरादिना ज्ञेयेन सकर्मक इति मत्वा प्रश्नः। अकर्मकादिति किमिति। यदि सर्पिरादि करणत्वेन विविक्षितम्, तर्हि करणादिति वक्तव्यमित्यभिप्रायः। एवमुच्यमाने सकर्मकादपि स्यादेवेति दर्शयतिस्वरेणेति॥</p></div>