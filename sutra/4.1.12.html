<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.11.html">
            <button class="muted-button">Prev 4.1.11</button>
        </a>
        <a href="4.1.13.html">
            <button class="muted-button">Next 4.1.13</button>
        </a>
        </nav><h2>Kashika</h2>
<hr />
<p>index: 4.1.12
sutra: अनो बहुव्रीहेः</p>
<hr />
<p>अन्नन्ताद् बहुव्रीहेः स्त्रियां ङीप् प्रत्ययो न भवति। अनुपधालोपी बहुव्रीहिरिह उदाहरणम्। उपधालोपिनो हि विकल्पं वक्ष्यति। सुपर्वा, सुपर्वाणौ, सुपर्वाणः। सुशर्मा, सुशर्माणौ, सुशर्माणः। बहुव्रीहेः इति किम्? अतिक्रान्ता राजानमतिराजी।</p>
<h2>Siddhanta Kaumudi</h2>
<hr />
<p>index: 4.1.12
sutra: अनो बहुव्रीहेः</p>
<hr />
<p>अन्नन्ताद्बहुव्रीहेर्न ङीप् । बहुयज्वा । बहुयज्वानौ ॥ </p>
<h2>Balamanorama</h2>
<hr />
<p>index: 4.1.12
sutra: अनो बहुव्रीहेः</p>
<hr />
<p><em>अनो बहुव्रीहेः</em> - अनो बहुव्रीहेः । 'अन' इतिबहुव्रीहे॑रित्यस्य विशेषणम्, तदन्तविधिः । नेति ङीविति च पूर्ववदनुवर्तते । तदाह — अन्नन्तादिति । बहुयज्वेति । बहवो यज्वानो यस्या इति विग्रहः । नान्तलक्षणङीप प्रतिषेधे राजवद्रूपाणि ।न संयोगा॑दिति निषेधान्नायमुपधालोपी । अतोऽत्र 'अन उपधालोपिनः' इति विकल्पो न प्रवर्तितुमर्हति ।</p></div>