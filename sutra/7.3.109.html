<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.3.108.html">
            <button class="muted-button">Prev 7.3.108</button>
        </a>
        <a href="7.3.110.html">
            <button class="muted-button">Next 7.3.110</button>
        </a>
        </nav><h2>Kashika</h2>
<hr />
<p>index: 7.3.109
sutra: जसि च</p>
<hr />
<p>जसि परतो ह्रस्वान्तस्य अङ्गस्य गुणो भवति। अग्नयः। वायवः। पटवः। धेनवः। बुद्धयः। जसादिषु छन्दसि वावचनं प्राङ् णौ चङ्युपधाया ह्रस्व इत्येतस्मात्। इतः प्रकरणात् प्रभृति छन्दसि वा इति वक्तव्यम्। किं प्रयोजनम्? अम्बे, दर्वि, शतक्रत्वः, पश्वे नृभ्यः, किकिदीव्या। अम्बे, अम्ब। पूर्णा दर्वि, पूर्णा दर्वी। अधा शतक्रत्वः, शतक्रतवः। पश्वे नृभ्यः, पशवे। किकिदीव्या, किकिदीविना।</p>
<h2>Siddhanta Kaumudi</h2>
<hr />
<p>index: 7.3.109
sutra: जसि च</p>
<hr />
<p>ह्रस्वान्तस्याऽङ्गस्य गुणः स्याज्जसि परे । हरयः ॥</p>
<h2>Laghu Siddhanta Kaumudi</h2>
<hr />
<p>index: 7.3.109
sutra: जसि च</p>
<hr />
<p>ह्रस्वान्तस्याङ्गस्य गुणः। हरयः॥</p>
<h2>Padamanjari</h2>
<hr />
<p>index: 7.3.109
sutra: जसि च</p>
<hr />
<p>जसादिष्विति । आदिशब्दः प्रकारे, तेन पूर्वयोगनिर्दिष्टानामपि ग्रहणम् । दर्वीति ।'कृदिकारादक्तिनः'  इति ङीष्विकल्पमनपेक्ष्यैतदुक्तम्, तत एव तु सिद्धं रूपद्वयम् । शतक्रत्व इति ।'जसि च'  इति गुणाभावपक्षे'प्रथमयोः'  इति पूर्वसवर्णदीर्घोऽपि'वा च्छन्दसि'  इति वचनान्न भवतीति यणादेशः प्रवर्तते । किकिदीव्येति । ठाङे नास्त्रियाम्ऽ इति नाभावो न भवति । किकिदीविशब्दः'कृविधृष्वि'  इत्युणादिषु निपातितः ॥</p></div>