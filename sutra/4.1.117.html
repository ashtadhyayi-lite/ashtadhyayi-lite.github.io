<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.116.html">
            <button class="muted-button">Prev 4.1.116</button>
        </a>
        <a href="4.1.118.html">
            <button class="muted-button">Next 4.1.118</button>
        </a>
        </nav><h2>Kashika</h2>
<hr />
<p>index: 4.1.117
sutra: विकर्णशुङ्गच्छगलाद्वत्सभरद्वाजात्रिषु</p>
<hr />
<p>विकर्णशुङ्गछङ्गलशब्देभ्यः यथासङ्ख्यं वत्सभरद्वाजात्रिषु अपत्यविशेषेषु अण् प्रत्ययो भवति। वैकर्णो भवति वात्स्यश्चेत्। वैकर्णिः अन्यः। शौङ्गो भवति भारद्वाजश्चेत्। शौङ्गिः अन्यः। छागलो भवति आत्रेयश्चेत्। छागलिः अन्यः। शुङ्गाशब्दं स्त्रीलिङ्गमन्ये पठन्ति, ततो ढकं प्रत्युदाहरन्ति शौङ्गेयः इति। द्वयमपि च एतत् प्रमाणम्, उभयथा सूत्रप्रणयनात्।</p>
<h2>Siddhanta Kaumudi</h2>
<hr />
<p>index: 4.1.117
sutra: विकर्णशुङ्गच्छगलाद्वत्सभरद्वाजात्रिषु</p>
<hr />
<p>अपत्येऽण् वैकर्णो वात्स्यः । वैकर्णिरन्यः । शौङ्गो भारद्वाजः । शौङ्गिरन्यः । छागल आत्रेयः । छागलिरन्यः । केचित्तु 'शुङ्गाः' इत्याबन्तं पठन्ति । तेषां ढक्प्रत्युदाहरणम् । शौङ्गेयः ॥</p>
<h2>Balamanorama</h2>
<hr />
<p>index: 4.1.117
sutra: विकर्णशुङ्गच्छगलाद्वत्सभरद्वाजात्रिषु</p>
<hr />
<p><em>विकर्णशुङ्गच्छगलाद्वत्सभरद्वाजात्रिषु</em> - विकर्ण । वत्सादिशब्दैस्तद्वंश्या विवक्षिताः । विकर्ण, शुङ्ग, छगल एभ्योऽण् स्यात्, वत्संवश्ये भरद्वाजवंश्येऽत्रिवंश्ये चापत्ये इत्यर्थः । एतेन वत्सादीनां विकर्ण, शुङ्ग, छगल एभ्योऽण् स्यात्, वत्सवंश्ये भरद्वाजवंश्येऽत्रिवंश्ये चापत्ये इत्यर्थः । एतेन वत्सादीनां मूलपुरुषत्वाद्विकर्णादीन्प्रत्यपत्यत्वाऽसम्भव इति निरस्तम् ।विकर्णादिभ्यो वात्स्यादिष्वेव ऋष्य॑णिति नियमार्थं सूत्रं । </p>
<h2>Padamanjari</h2>
<hr />
<p>index: 4.1.117
sutra: विकर्णशुङ्गच्छगलाद्वत्सभरद्वाजात्रिषु</p>
<hr />
<p>अत्र वत्सादीनां मूलप्रकृतीनां वकर्णादीन्प्रत्यपत्यत्वायोगादपत्यप्रत्ययान्तानां वात्स्यादीनां शब्दानां द्वन्द्वेयुगदधिकरणवचनतया प्रत्येकं बहुत्वोपजननातस्य बहुत्वस्य लोपिभिरेव कृतत्वादपत्यप्रत्ययस्य लुका निर्देशः, तदाह - वैकर्णो भवति वात्स्यश्चेदित्यादि ॥</p></div>