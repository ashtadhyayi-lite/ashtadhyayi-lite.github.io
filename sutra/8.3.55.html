<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.3.54.html">
            <button class="muted-button">Prev 8.3.54</button>
        </a>
        <a href="8.3.56.html">
            <button class="muted-button">Next 8.3.56</button>
        </a>
        </nav><h2>Kashika</h2>
<hr />
<p>index: 8.3.55
sutra: अपदान्तस्य मूर्धन्यः</p>
<hr />
<p>पदाधिकारो निवृत्तः। अपदान्तस्य इति, मूर्धन्यः इति चैतदधिकृतम् वेदितव्यमापादपरिसमाप्तेः। वक्ष्यति <em>आदेशप्रत्यययोः</em> [[8.3.59]]। सिषेव। षुष्Vआप। अग्निषु। वायुषु। अपदान्तस्य इति किम्? अग्निस्तत्र। वायुस्तत्र। षः इत्येवं सिद्धे मूर्धन्यग्रहणं ढकारार्थम्। अकृढ्वम्। चकृढ्वे।</p>
<h2>Siddhanta Kaumudi</h2>
<hr />
<p>index: 8.3.55
sutra: अपदान्तस्य मूर्धन्यः</p>
<hr />
<p>आ पादपरिसमाप्तेरधिकारोऽयम् ॥ </p>
<h2>Balamanorama</h2>
<hr />
<p>index: 8.3.55
sutra: अपदान्तस्य मूर्धन्यः</p>
<hr />
<p><em>अपदान्तस्य मूर्धन्यः</em> - रामे — सु॑ इति स्थिते । आदेशप्रत्यययोरिति षत्वं विधास्यन्नाह-अपदान्तस्य । मूर्धन्यः=मूर्धस्थानकः । अष्टमाध्यायस्य तृतीयापादे मध्यत इदं सूत्रं पठितम् । इत आरभ्यैतत्पादसमाप्तिपर्यन्तमिदमधिक्रियत इत्यर्थः । </p>
<h2>Padamanjari</h2>
<hr />
<p>index: 8.3.55
sutra: अपदान्तस्य मूर्धन्यः</p>
<hr />
<p>मूर्धन्यग्रहणमनर्थकम्,'ष'  इत्येव सिद्धम् ? अत आह - ष इत्येव सिद्धे इति ।'ष'  इत्युच्यमाने ठिणः षीध्वम्ऽ इत्यत्रापि षत्वं प्रसज्येत, ढत्वं चेष्यते । अथात्रैव मूर्धन्यग्रहणं क्रियते, उतरेषु योगेषु पुनः षग्रहणं कर्तव्यम् । मूर्धन्यग्रहणे तु क्रेयमाणे न दोषो भवति ॥</p></div>