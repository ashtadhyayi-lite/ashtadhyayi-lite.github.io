<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.111.html">
            <button class="muted-button">Prev 5.4.111</button>
        </a>
        <a href="5.4.113.html">
            <button class="muted-button">Next 5.4.113</button>
        </a>
        </nav><h2>Kashika</h2>
<hr />
<p>index: 5.4.112
sutra: गिरेश्च सेनकस्य</p>
<hr />
<p>गिरिशब्दान्तातव्ययीभावाट् टच् प्रत्ययो भवति सेनकस्य आचार्यस्य मतेन। अन्तर्गिरम्, अन्तर्गिरि। उपगिरम्, उपगिरि। सेनकग्रहणं पूजार्थम्। विकल्पोऽनुवर्तते एव।</p>
<h2>Siddhanta Kaumudi</h2>
<hr />
<p>index: 5.4.112
sutra: गिरेश्च सेनकस्य</p>
<hr />
<p>गिर्यन्तादव्ययीभावाट्टच् वा स्यात् । सेनकग्रहणं पूजार्थम् । उपगिरम् । उपगिरि ॥। इति अव्ययीभावसमासप्रकरणम् ।</p>
<h2>Balamanorama</h2>
<hr />
<p>index: 5.4.112
sutra: गिरेश्च सेनकस्य</p>
<hr />
<p><em>गिरेश्च सेनकस्य</em> - गिरेश्च सेनकस्य । सेनको नामाचार्यः । पूजार्थमिति । अन्यतरस्याङ्ग्रहणानुवृत्त्यैव विकल्पसिद्धेरिति भावः । उपगिरमिति । गिरेः समीपमित्यर्थः । टचियस्येति चे॑तीकारलोपः । अम्भावः । इह सेनकग्रहणान्नदीपौर्णमासीत्यत्र 'झयः' इत्यत्र चाऽन्यतरस्याङ्र्गरहणं नानुवर्तत इति केचित् । इति बालमनोरमायामव्ययीभावः । —  —  —  —  —  —  —  —  —  —  — <strong><em>*अथ बहुव्रीहिसमासप्रकरणम् </em></strong>**</p>
<h2>Padamanjari</h2>
<hr />
<p>index: 5.4.112
sutra: गिरेश्च सेनकस्य</p>
<hr />
<p>अन्तर्गिरमिति। विभक्तयर्तेऽव्ययीभावः। विकल्पोऽनुवर्तत एवेति। अन्यथा केषाञाचिज्झयन्तानां शरत्प्रभृतिषु पाठोऽनर्थकः स्यात्;'झयः'  इत्यनेनैव सिद्धत्वात्। एतेनैतन्न चोदनीयम् -'द्वयोर्विभाषयोर्मध्ये नित्या विधयः'  इति पूर्वस्य विधेर्नित्यत्वार्थमिदं सेनकग्रहणं स्यादिति ॥</p></div>