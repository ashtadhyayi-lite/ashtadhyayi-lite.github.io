<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.1.37.html">
            <button class="muted-button">Prev 2.1.37</button>
        </a>
        <a href="2.1.39.html">
            <button class="muted-button">Next 2.1.39</button>
        </a>
        </nav><h2>Kashika</h2>
<hr />
<p>index: 2.1.38
sutra: अपेतापोढमुक्तपतितापत्रस्तैरल्पशः</p>
<hr />
<p>अपेत अपोढ मुक्त पतित अपत्रस्त इत्येतैः सह पज्चम्यन्तं समस्यते, तत्पुरुषश्च समासो भवति. अपेत सुखापेतः. अपोढ कल्पनापोढः. मुक्त चक्रमुक्तः. पतित स्वर्गपतितः. अपत्रस्त तरङ्गापत्रस्तः. अल्पशः इति समासस्य अल्पविषयतामाचष्टे. अल्पा पञ्चमी संस्यते, न सर्वा. प्रासादात् पतितः, भोजनादपत्रस्तः इत्येवमदौ न भवति. <em>कर्तृकरणे कृता बहुलम्</em> [[2.1.32]] इत्यस्य एव अयम् प्रपञ्चः.</p>
<h2>Siddhanta Kaumudi</h2>
<hr />
<p>index: 2.1.38
sutra: अपेतापोढमुक्तपतितापत्रस्तैरल्पशः</p>
<hr />
<p>एतैः सहाल्पं पञ्चम्यन्तं समस्यते स तत्पुरुषः । सुखापेतः । कल्पनापोढः । चक्रमुक्तः । स्वर्गपतितः । तरङ्गापत्रस्तः । अल्पशः किम् । प्रसादात्पतितः ॥</p>
<h2>Balamanorama</h2>
<hr />
<p>index: 2.1.38
sutra: अपेतापोढमुक्तपतितापत्रस्तैरल्पशः</p>
<hr />
<p><em>अपेतापोढमुक्तपतितापत्रस्तैरल्पशः</em> - अपेतापोढ । अल्पशः॑ इति स्वार्थे शस् अत एव निपातनात् । तदाह — अल्पं पञ्चम्यन्तमिति ।बह्वल्पार्था॑दिति शस्तु न भवति,बह्वल्पार्थान्मङ्गलवचन॑मिति वक्ष्यमाणत्वात् । </p></div>