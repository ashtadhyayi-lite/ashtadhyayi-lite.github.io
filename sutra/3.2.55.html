<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.2.54.html">
            <button class="muted-button">Prev 3.2.54</button>
        </a>
        <a href="3.2.56.html">
            <button class="muted-button">Next 3.2.56</button>
        </a>
        </nav><h2>Kashika</h2>
<hr />
<p>index: 3.2.55
sutra: पाणिघताडघौ शिल्पिनि</p>
<hr />
<p>पाणिघ ताडघ इत्येतौ शब्दौ निपात्येते शिल्पिनि कर्तरि। पाणि ताड इत्येतयोः कर्मणोः उपपदयोः हन्तेः धातोः टक् प्रत्ययो भवति,तस्मिंश्च परतो हन्तेः टिलोपो घत्वं च निपात्यते। पाणिघः। ताडघः। शिल्पिनि इति किम्? पाणिघातः। ताडघातः। राजघ उपसङ्ख्यानम्। राजानं हन्ति राजघः।</p>
<h2>Siddhanta Kaumudi</h2>
<hr />
<p>index: 3.2.55
sutra: पाणिघताडघौ शिल्पिनि</p>
<hr />
<p>हन्तेष्टक् टिलोपो घत्वं च निपात्यते पाणिताडयोरुपपदयोः । पाणिघः । ताडघः । शिल्पिनि किम् । पाणिघातः । ताडघातः ।&lt;! राजघ उपसंख्यानम् !&gt; (वार्तिकम्) ॥ राजनं हन्ति राजघः ॥</p>
<h2>Balamanorama</h2>
<hr />
<p>index: 3.2.55
sutra: पाणिघताडघौ शिल्पिनि</p>
<hr />
<p><em>पाणिघताडघौ शिल्पिनि</em> - पाणिघताडघौ । पाणिना हन्तीति पाणिघः । ताडः = ताडनं, तेन हन्तीति ताडघः = मल्लादिः । राजघ उपसङ्ख्यानमिति । राजघशब्दे उक्तनिपातनस्य उपसङ्ख्यानमित्यर्थः ।</p></div>