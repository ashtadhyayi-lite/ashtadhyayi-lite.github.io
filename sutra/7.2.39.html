<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.2.38.html"><button class="muted-button">Prev 7.2.38</button></a>
        <a href="7.2.40.html"><button class="muted-button">Next 7.2.40</button></a>
        </nav><br><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a href="#">Up</a>
<hr />
<p>index: 7.2.39
sutra: न लिङि</p>
<hr />
<p>वृतः उत्तरस्य इटो लिङि दीर्घो न भवति। विवरिषीष्ट। प्रावरिषीष्ट। आस्तरिषीष्ट। विस्तरिषीष्ट।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 7.2.39
sutra: न लिङि</p>
<hr />
<p>वॄतो लिङ इटो दीर्घो न स्यात् । वरिषीष्ट । वृषीष्ट । अवारीत् । अवरिष्ट । अवरीष्ट । अवृत ।{$ {!1255 धुञ्!} कम्पने$} । धुनोति । धुनुते । अधौषीत् । अधोष्यत् । दीर्घान्तोऽप्ययम् । धूनोति । धूनुते । स्वरतिसूति - &lt;{SK2279}&gt; इति वेट् । दुधविथ । दुधोथ । किति लिटि तु श्र्युकः  - &lt;{SK2389}&gt; इति निषेधं बाधित्वा क्रादिनियमान्नित्यमिट् । दुधुविव । स्तुसुधूञ्भ्यः - &lt;{SK2385}&gt; इति नित्यमिट् । अधावीत् । अधविष्ट । अधोष्ट ॥   अथ परस्मैपदिनः ॥{$ {!1256 टुदु!} उपतापे$} । दुनोति ।{$ {!1257 हि!} गतौ वृद्धौ च$} ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 7.2.39
sutra: न लिङि</p>
<hr />
<p>वॄत इटो लिङि न दीर्घः। स्तरिषीष्ट। उश्चेति कित्त्वम्। स्तीर्षीष्ट। सिचि च परस्मैपदेषु। अस्तारीत्। अस्तारिष्टाम्। अस्तारिषुः। अस्तरीष्ट, अस्तरिष्ट, अस्तीर्ष्ट॥ {$ {! 14 कॄञ् !} हिंसायाम् $} ॥ कृणाति, कृणीते। चकार, चकरे॥ {$ {! 15 वॄञ् !} वरणे $} ॥ वृणाति, वृणीते। ववार, ववरे। वरिता, वरीता। उदोष्ठ्येत्युत्त्वम्। वूर्यात्। वरिषीष्ट, वूर्षीष्ट। अवारीत्। अवारिष्टाम्। अवरिष्ट, अवरीष्ट, अवूर्ष्ट॥ {$ {! 16 धूञ् !} कम्पने $} ॥ धुनाति, धुनीते। धविता, धोता। अधावीत्। अधविष्ट, अधोष्ट॥ {$ {! 17 ग्रह !} उपादाने $} ॥ गृह्णाति, गृह्णीते। जग्राह, जगृहे॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 7.2.39
sutra: न लिङि</p>
<hr />
<p><b>न लिङि</b> - न लिङि ।वृतो वेत्यतो 'वृत' इत्यनुवर्तते । लिङीति षष्ठर्थे सप्तमी ।आर्धधातुकस्ये॑डित्यत इडित्यनुवृतं षष्ठआ विपरिणम्यते ।ग्रहोऽलिटी॑त्यतो दीर्घ इत्यनुवर्तते । तदाह - वृत इति । वृङ्वृञ्भ्यामृकारान्ताच्चेत्यर्थः । विरषीष्टेति । इट्पक्षेवृतो वे॑ति प्राप्तो दीर्घो न भवति । वृषीष्टेति । इडभावपक्षेउश्चे॑ति कित्त्वान्न गुणः । अवारीदिति । लुङि परस्मैपदे सिचि वृद्धिः । अवारिष्टामवारिषुः ।सिचि च परस्मैपदेषु॑ इति निषेधादिहवृतो वे॑ति न दीर्घः । लुङस्तङि सिचिलिङ्सिचो॑रिति इट्पक्षेवृतो वे॑ति दीर्घविकल्पं मत्वा आह - अवरिष्ट अवरीष्टेति । अवृतेति । इडभावपक्षेह्रस्वादङ्गा॑दिति सिचो लोपः । धुञ् कम्पन इति । ह्रस्वान्तोऽयमनिट् । षुञ इव रूपाणि । दीर्गान्तोऽप्ययमित्यादि । व्यक्तम् । अथ परस्मपैदिन इति ।राध साध संसिद्धा॑वित्येतत्पर्यन्ता इत्यर्थ । 'टु दु उपतापे' इत्यारभ्य 'स्मृ इत्येके' इत्येतत्पर्यन्ता धातवो ह्रस्वान्ताः । हि गताविति ।प्रहिणोती॑त्यत्र भिन्नपदत्वाण्ण्तवेऽप्राप्ते आह —  </p>
<h2 id="padamanjari">Padamanjari</h2><a href="#">Up</a>
<hr />
<p>index: 7.2.39
sutra: न लिङि</p>
<hr />
<p>विस्तरिषीष्टेति । कर्मण्यात्मनेपदम् ॥</p></div>