<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.14.html"><button class="muted-button">Prev 6.4.14</button></a>
        <a href="6.4.16.html"><button class="muted-button">Next 6.4.16</button></a>
        </nav><h2 class="dev">अनुनासिकस्य क्विझलोः क्ङिति</h2><p class="sname"><font color=blue>6-4-15 अनुनासिकस्य क्वि झलोः क्ङिति</font> <font color="DeepPink"> न उपधायाः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p>अनुनासिकस्य अङ्गस्य उपधायाः क्वि-झलोः क्ङिति दीर्घः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p>अनुनासिकान्तस्य अङ्गस्य उपधावर्णस्य - (1) क्विप्-प्रत्यये परे (2) झलादि-कित्-प्रत्यये परे (3) झलादि-ङित्-प्रत्यये परे - दीर्घादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p>If an अङ्ग ends in an अनुनासिक, the उपधा letter of that अङ्ग  becomes दीर्घ in presence of a क्विप्-प्रत्यय, झलादि-कित्-प्रत्यय and a झलादि-ङित्-प्रत्यय. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p>अनुनासिकान्तस्य अङ्गस्य उपधायाः दीर्घो भवति क्विप्रत्यये परतो झलादौ च क्ङिति। प्रशान्। प्रतान्। झलादौ किति शान्तः। शान्तवान्। शान्त्वा। शान्तिः। ङिति खल्वपि शंशान्तः। तन्तान्तः। यङ्लुगन्तादयं तस्। अनुनासिकस्य इति किम्? ओदनपक्। पक्वः। पक्ववान्। क्विझलोः इति किम्? गम्यते। रम्यते। क्ङितीति किम्? गन्ता। रन्ता।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p>अनुनासिकान्तस्योपधाया दीर्घः स्यात् क्वौ झलादौ च क्ङिति । इदमिवाचरति इदामति । राजेव राजानति । पन्था इव पथीनति । मथीनति । ऋभुक्षीणति । द्यौरिवदेवतीति माधवः । अत्र ऊठि द्यवतीत्युचितम् । क इव कति । चकाविति हरदत्तः । माधवस्तु ण्यल्लोपाविति वचनात् णलि वृद्धिं बाधित्वाऽतो लोपाच्चक इति रूपमाह । स्व इव स्वति । सस्वौ । सस्व । यत्तु स्वामी स्वांचकरेति तदनाकरमेव ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p>अनुनासिकान्तस्योपधाया दीर्घः स्यात्क्वौ झलादौ च क्ङिति। इदमिवाचरति इदामति। राजेव राजानति। पन्था इव पथीनति॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p>अनुनासिकान्त-अङ्गस्य यः उपधावर्णः, तस्य - (1) क्विप्-प्रत्यये परे, (2) झलादि कित्-प्रत्यये परे, तथा च (3) झलादि ङित्-प्रत्यये परे अनेन सूत्रेण दीर्घादेशः विधीयते । उदाहरणानि एतानि -</p>
<p><b><u>क्विप्-प्रत्यय</u></b></p>
<p>अष्टाध्याय्याम् द्वौ भिन्नौ 'क्विप्-प्रत्ययौ विद्येते । कृत्संज्ञकः 'क्विप्' प्रत्ययः <b>क्विप् च</b> <a href="3.2.76.html">3.2.76</a> इति सूत्रेण सर्वेभ्यः धातुभ्यः विधीयते । सनादिसंज्ञकः 'क्विप्' प्रत्ययः &lt;! सर्वप्रातिपदिकेभ्यः क्बिब्वा वक्तव्यः !&gt; इति वार्त्तिकेन सर्वेभ्यः प्रातिपदिकेभ्यः विधीयते । उदाहरणानि एतानि  -</p>
<ol>
<li>शम्-धातोः क्विप्-प्रत्ययान्तरूपम् -</li>
</ol>
<p><pr></p>
<p>शमुँ (उपशमे, दिवादिः, &lt;{4.98}&gt;)</p>
<p>--&gt; शम् + क्विप्</p>
<p>--&gt; शम् + व् [ककारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा, पकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा ।  द्वयोः <b>तस्य लोपः</b> <a href="1.3.9.html">1.3.9</a> इति लोपः । इकारः उच्चारणार्थः, सः अपि लुप्यते ।]</p>
<p>--&gt; शाम् + व् [<b>अनुनासिकस्य क्विझलोः क्ङिति</b> इति उपधादीर्घः]</p>
<p>--&gt; शाम् [वकारस्य <b>वेरपृक्तस्य</b> <a href="6.1.67.html">6.1.67</a> इति लोपः भवति]</p>
<p></pr></p>
<p>एवमेव -</p>
<p>अ) प्र + तम् (काङ्क्षायाम्, &lt;{4.99}&gt;) + क्विप् --&gt; प्रतान् </p>
<p>आ) दम् (उपशमे, &lt;{4.100}&gt;) + क्विप् --&gt; दाम्  </p>
<p>इ) घुण् (भ्रमणे, &lt;{1.505}&gt;) + क्विप् --&gt; घूण् । </p>
<p>इत्यादीनि रूपाणि अपि सिद्ध्यन्ति । </p>
<ol>
<li>&lt;!सर्वप्रातिपदिकेभ्यः क्बिब्वा वक्तव्यः!&gt; इत्यनेन वार्त्तिकेन 'तत् इव आचरति' इत्यस्मिन् अर्थे सर्वेभ्यः प्रातिपदिकेभ्यः क्विप्-प्रत्ययः  भवति । यथा - 'राजा इव आचरति' इत्यस्मिन् अर्थे राजन् शब्दस्य क्विप्-प्रत्ययः विधीयते -</li>
</ol>
<p><pr></p>
<p>राजन् + क्विप् </p>
<p>→ राजन् + व् [ककारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा, पकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा ।  द्वयोः <b>तस्य लोपः</b> <a href="1.3.9.html">1.3.9</a> इति लोपः । इकारः उच्चारणार्थः, सः अपि लुप्यते ।]</p>
<p>→ राजान् + व् [<b>अनुनासिकस्य क्विझलोः क्ङिति</b> <a href="6.1.14.html">6.1.14</a> इत्यनेन अनुनासिकस्य अङ्गस्य उपधावर्णस्य क्विप्-प्रत्यये परे  दीर्घादेशः भवति ।]</p>
<p>--&gt; राजान् [<b>वेरपृक्तस्य</b> <a href="6.1.67.html">6.1.67</a> इति अपृक्तवकारस्य लोपः । <b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।]</p>
<p></pr></p>
<p>वाक्ये प्रयोगः - देवदत्तः राजानति । देवदत्तः राजा इव आचरति इत्यर्थः । </p>
<p>एवमेव - </p>
<p>अ) पन्था इव आचरति इति पथीनति ।  अ्त्र 'पथिन् + क्विप् --&gt; पथीन्' इति क्विबन्तधातुः  ।  </p>
<p>आ) दण्डिन् इव आचरति इति दण्डीनति । अत्र 'दण्डिन् + क्विप् --&gt; दण्डीन्' इति क्विबन्तधातुः । </p>
<p><b><u>झलादि कित्-प्रत्ययः </u></b></p>
<p>यस्य प्रत्ययस्य आदिवर्णः झल्-अस्ति, तथा यस्मिन् प्रत्यये  ककारः इत्संज्ञकः अस्ति, सः प्रत्ययः 'झलादि-कित्-प्रत्ययः' नाम्ना ज्ञायते । यथा - क्त्वा, क्त, क्तिन्  आदयः । अस्मिन् प्रत्यये परे अङ्गस्य उपधावर्णस्य दीर्घः भवति । यथा -</p>
<p><pr></p>
<p>शमुँ (उपशमे, दिवादिः, &lt;{4.98}&gt;)</p>
<p>--&gt; शम् + क्त [<b>निष्ठा</b> <a href="3.2.102.html">3.2.102</a> इति क्तप्रत्ययः]</p>
<p>--&gt; शाम् + त [<b>अनुनासिकस्य क्विझलोः क्ङिति</b> इति उपधादीर्घः]</p>
<p>--&gt; शांत [<b>नश्चापदान्तस्य झलि</b> <a href="8.3.24.html">8.3.24</a> इति अनुस्वारः]</p>
<p>--&gt; शान्त [<b>अनुस्वारस्य ययि परसवर्णः</b> <a href="8.4.58.html">8.4.58</a> इति परसवर्णः]</p>
<p></pr></p>
<p>एवमेव </p>
<p>अ) तम् (कांक्षायाम् &lt;{4.99}&gt;) + क्त --&gt; तान्त </p>
<p>आ) क्षम् (सहने, &lt;{1.510}&gt;) + क्त --&gt; क्षान्त</p>
<p>आदीनि रूपाणि अपि सिद्ध्यन्ति ।</p>
<p><b><u>झलादि ङित्-प्रत्ययः</u></b></p>
<p>यस्य प्रत्ययस्य आदिवर्णः झल्-अस्ति, तथा यस्मिन् प्रत्यये  ङकारः इत्संज्ञकः अस्ति (नो चेत् यः प्रत्ययः अतिदेशेन ङित्त्वम् प्राप्नोति) सः प्रत्ययः 'झलादि-ङित्-प्रत्ययः' नाम्ना ज्ञायते । एतादृशे प्रत्यये परे अनुनासिकान्तस्य अङ्गस्य वर्तमानसूत्रेण उपधादीर्घः भवति ।  यथा - </p>
<p><pr></p>
<p>शमुँ (उपशमे, दिवादिः, &lt;{4.98}&gt;)</p>
<p>--&gt; शम् + यङ्  [<b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a> इति क्रियासमभिहारे यङ्-प्रत्ययः]          </p>
<p>→ श + शम् + य  [<b>सन्यङोः</b> <a href="6.1.9.html">6.1.9</a> इति द्वित्वम्]</p>
<p>--&gt; श + शम् + य [<b>हलादिः शेषः</b> <a href="7.4.60.html">7.4.60</a> इति मकारः लुप्यते ।]</p>
<p>→ शन् + शम् + य  [<b>नृगतोऽनुनासिकान्तस्य</b> <a href="7.4.85.html">7.4.85</a> इति अभ्यासस्य नुक्-आगमः ।]</p>
<p>→ शन् + शम् [<b>यङोऽचि च</b> <a href="2.4.74.html">2.4.74</a> इति यङ्-प्रत्ययस्य लुक् । अयं बहिरङ्गत्वात् द्वित्वकार्यात् अनन्तरं भवति । ]</p>
<p>→ शन्शम् [ <b>सनाद्यन्ताः धातवः</b> <a href="3.1.32.html">3.1.32</a> इति धातुसंज्ञा ]  </p>
<p>→ शन्शम् + लट् [<b>वर्तमाने लट्</b> <a href="3.2.123.html">3.2.123</a> इति लट् ]</p>
<p>→ शन्शम् + तस् [<b>तिप्तस्झि...</b> <a href="3.4.78.html">3.4.78</a> इति प्रथमाद्विवचनस्य विवक्षायाम् तस्-प्रत्ययः । <b>सार्वधातुकमपित्</b> <a href="1.2.4.html">1.2.4</a> इत्यनेन तस्-प्रत्ययः ङिद्वत् कार्य करोति ।]</p>
<p>→ शन्शम् + शप् + तस् [<b>कर्तरि शप्</b> <a href="3.1.68.html">3.1.68</a> इति औत्सर्गिकं गणविकरणम् शप्]</p>
<p>→ शन्शम् + तस् [&lt;ऽचर्करीतं चऽ&gt; इत्यनेन गणसूत्रेण यङ्लुगन्तानाम् अदादिगणे समावेशः क्रियते । अतः <b>अदिप्रभृतिभ्यः शपः</b> <a href="2.4.72.html">2.4.72</a> इति शपः लुक् भवति । ]</p>
<p>→ शन्शाम् + तस् [<b>अनुनासिकस्य क्विझलोः क्ङिति</b> <a href="6.4.15.html">6.4.15</a> इति झलादि ङिति तस्-प्रत्यये परे उपधादीर्घः ]</p>
<p>--&gt; शन्शाम्तः [<b>ससजुषोः रुँः</b> <a href="8.2.66.html">8.2.66</a> इति रुँत्वम्, <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः ]</p>
<p>→ शंशांतः [<b>नश्चापदान्तस्य झलि</b> <a href="8.3.24.html">8.3.24</a> इति अनुस्वारः]</p>
<p>→ शंशान्तः [<b>अनुस्वारस्य ययि परसवर्णः</b> <a href="8.4.58.html">8.4.58</a> इति नकारादेशः]</p>
<p></pr></p>
<p>एवमेव 'तम् (कांक्षायाम् &lt;{4.99}&gt;)' इत्यस्य यङ्लुकि लटि प्रथमपुरुषे द्विवचनस्य रूपम् 'तन्तान्तः' इति सिद्ध्यति ।</p>
<p><title>बाध्यबाधकभावः</title></p>
<p>1) झलादि-कित्-ङित्-प्रत्यये परे <b>अनुनासिकस्य क्विझलोः क्ङिति</b> <a href="6.4.15.html">6.4.15</a> अनेन सूत्रेण उक्तः उपधादीर्घः द्वाभ्यां सूत्राभ्याम् बाध्यते -</p>
<p>अ) अनुदात्तोपदेशधातूनां विषये तथा च तनोत्यादिगणस्य धातूनां विषये अत्र उक्तम् उपधादीर्घं बाधित्वा <b>अनुदात्तोपदेशवनतितनोत्यादीनामनुनासिक लोपो झलि क्ङिति</b> <a href="6.4.37.html">6.4.37</a> इत्यनेन अनुनासिकलोपः भवति । यथा, गम् + क्त --&gt; गत ।</p>
<p>आ) जन्, सन्, खन् - एतेषां विषये अत्र उक्तम् उपधादीर्घं बाधित्वा <b>जनसनखनां सञ्झलोः</b> <a href="6.4.42.html">6.4.42</a> इति अन्तिमवर्णस्य आकारादेशः भवति । यथा - जन् + क्त --&gt; जात । </p>
<p>2) हन्-धातोः विषये क्विप्-प्रत्यये परे शिष्टप्रयोगसामर्थ्यात् इदं सूत्रं न प्रवर्तते । ब्रह्माणं अहन् = ब्रह्म + हन् + क्विप् --&gt; ब्रह्महन् ।</p>
<p><note>यदि प्रत्ययस्य इडागमः भवति, तर्हि तस्य अजादित्त्वात् इदं सूत्रं नैव प्रवर्तते । यथा, 'कणँ (शब्दे, सेट्, &lt;{1.517}&gt;) + क्त' इत्यत्र प्रत्ययस्य इडागमे कृते 'कणित' इति रूपं भवति । अत्र प्रत्ययस्य अजादित्त्वात् <b>अनुनासिकस्य क्विझलोः क्ङिति</b> <a href="6.4.15.html">6.4.15</a> इति सूत्रं नैव प्रवर्तते ।]</p>
<p></note></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p><b>अनुनासिकस्य क्विझलोः क्ङिति</b> - अनुनासिकस्य । अङ्स्येत्यधिकृतमनुनासिकेन विशेष्यते । तदन्तविधिः ।नोपधायाःट इत्यत उपधाया इति, 'ढ्रलोपे' इत्यतो दीर्घ इति चानुवर्तते । तदाह — अनुनासिकान्तस्येत्यादिना । इदामतीति ।हलन्तेभ्य आचारक्विप् नास्ती॑ति 'ह्रस्वनद्यापः' इति सूत्रभाष्ये स्पष्टमिति शब्देन्दुशेखरे स्थितम् । पथीनतीति । पथिन्शब्दात्क्विपिअनुनासिकस्ये॑ति इकारस्य दीर्घः । इदं तु माधवानुरोधेन । क्विबभ्युपगमेऽपि तिपि पथेनतीत्येव युक्तम्,इन्ह॑न्निति नियमेन दीर्घाऽप्राप्तेः । न च नियमस्य अन्तरङ्गत्वात्अनुनासिकस्येटत्युपधादीर्घापत्तेरित्याहुः । देवतीतीति । दिव्शब्दादाचारक्विबन्ताच्छपि लघूपधगुणः । 'नः क्ये' इति नियमेन अपदान्तत्वात्दिव उ॑दित्युत्त्वं नेति भावः । अत्र ऊठीति । दिव्शब्दात् क्विपिच्छ्वो॑रिति वकारस्य ऊठि कृते लघूपधगुणं बाधित्व परत्वादिकारस्य यणि द्यूशब्दाच्छपि ऊकारस्य गुणे अवादेशे च द्यवतीति रूपमुचितमित्यर्थः । चकाविति । कशब्दात्क्विबन्ताल्लिटि णलि द्वित्वे चुत्वे चक अ इति स्थिते ककारादकारस्य अतो लोपात्परत्वाद्वृद्धौ आकारे 'आत औ णलः' इत्यौत्त्वे वृद्धिरेकादेश इति भावः । माधवस्त्विति । चक अ इति स्थिते पूर्वविप्रतिषेधाद्वृदिंध बादित्वा ककारादकारस्य अतो लोपे कृते णलोऽकारेण सह चक अ इति रूपमित्यर्थः । नचैवं सति अ इवाचरति अति, औ, अतुरित्यत्रापि लिटिअत आदे॑रिति दीर्घं बाधित्वा अतो लोपः स्यादिति वच्यं,ण्यल्लोपा॑विति पूर्वविप्रतिषेधलभ्योऽतो लोपः संनिहितमेवअकृत्सार्वे॑ति दीर्घं बाधते, ननुअत आदे॑रिति दीर्घमपि,अनन्तरस्ये॑ति न्यायादिति माधवाशय इत्याहुः । तदनाकरमेवेति । अनेकाच्त्वाऽभावादिति भावः । वस्तुतस्तुप्रत्ययग्रहणमपनीये॑त्यस्य भाष्ये अदर्शनात् प्रत्ययान्तत्वादाम्भवत्येवेति युक्तमेवेत्यनुपदमेवोक्तम् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.4.15
sutra: अनुनासिकस्य क्विझलोः क्ङिति</p>
<hr />
<p>अङ्गाक्षिप्तस्य झला विशेषणातदादिविधिः । कितीत्येतत्सम्भवव्यभिचाराभ्यां झलादेरेव विशेषणम् । प्रतानित्यादि । तमु काडक्षायाम्, शमु उपशमे, दमु ग्लानौ - एतेभ्यः क्विप, मो नो धातोः इति नत्वम् । यङ्लुगन्तातसिति । स्य सार्वधातुकमपित् इति ङ्त्विम् । वस्तुकथनं चैतत्, न त्वनेन निष्ठाशङ्का वार्यते ङिति खल्वपि इत्युपक्रमात् । किञ्च निष्ठायामिटा भवितव्यम्, न चोदित्वाद् यस्य विभाषा इति प्रतिषेधः, एकाचेति तत्रानुवृतेः ॥</p></div>