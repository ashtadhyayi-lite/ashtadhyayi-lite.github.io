<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.4.22.html">
            <button class="muted-button">Prev 7.4.22</button>
        </a>
        <a href="7.4.24.html">
            <button class="muted-button">Next 7.4.24</button>
        </a>
        </nav><h2>Kashika</h2>
<hr />
<p>index: 7.4.23
sutra: उपसर्गाद्ध्रस्व ऊहतेः</p>
<hr />
<p>उपसर्गादुत्तरस्य उहतेरङ्गस्य ह्रस्वो भवति यकारादौ क्ङिति प्रत्यये परतः। समुह्यते। समुह्य गतः। अभ्युह्यते। अभ्युह्य गतः। उपसर्गातिति किम्? ऊह्यते। ऊहतेः इति किम्? समीह्यते। यि इत्येव, समूहितम्। क्ङिति इत्येव, समूह्रोऽयमर्थः। अणः इत्येव, आ ऊह्यते ओह्यते। समोह्यते।</p>
<h2>Siddhanta Kaumudi</h2>
<hr />
<p>index: 7.4.23
sutra: उपसर्गाद्ध्रस्व ऊहतेः</p>
<hr />
<p>यादौ क्ङिति । ब्रह्म समुह्यात् । अग्रिं समुह्य ॥</p>
<h2>Balamanorama</h2>
<hr />
<p>index: 7.4.23
sutra: उपसर्गाद्ध्रस्व ऊहतेः</p>
<hr />
<p><em>उपसर्गाद्ध्रस्व ऊहतेः</em> - उपसर्गाद्ध्रस्व ऊहतेः । 'यादौ क्ङिति' इति शेषपूरणम् । 'अयडि क्ङिति' इत्यतस्तदनुवृत्तेरिति भावः । ब्राहृ समुह्रादिति । ऊह वितर्के । सम्यग्विचारयेदित्यर्थः । अत्र आशीर्लिङि यासुटः कित्त्वेन ऊकारस्य ह्रस्वः । अग्न समुह्रेति । परितः संमृज्येत्यर्थः । क्त्वादेशस्य ल्यपः कित्त्वमिति भावः । </p>
<h2>Padamanjari</h2>
<hr />
<p>index: 7.4.23
sutra: उपसर्गाद्ध्रस्व ऊहतेः</p>
<hr />
<p>ङितोऽसम्भवादुदाहारणं न प्रदर्शितम् । यङस्तावदजादित्वादसम्भवः । यासुटोऽपि शपा व्यवधानात् । आशिषि तु किदेव यासुट् । एवं चोहतेर्दीर्घप्रयोगनिवृत्यर्थं वचनम् । समुह्यत इत्यादिकं तु रूपं वहेरेव सम्प्रसारणे कृते सिद्धम् । अनेकार्थत्वाद्धातूनामर्थभेदोऽप्यकिञ्चित्करः । आ ऊह्यत इति । नेदं लौकिकं वाक्यं प्रयोगार्हम्, न हि तत्र धातूपसर्गयोरसंहितास्ति;'संहितैकपदे नित्या नित्या धातूपसर्गयोः'  इति स्मरणात् । तस्मादलौकिकेन प्रक्रियावाक्येनाङ्ः प्रश्लेपः प्रदर्श्यत इति ह्रस्वत्वं न कृतम्; लौकिकप्रयोगसम्पादनपरत्वाच्छास्त्रस्य । अन्ये त्वत्रापि ह्रस्वत्वं पठन्ति । ओह्यत इति । अत्रैकादेशे कृते व्यपवर्गाभावाद् ह्रस्वाभावः, ठुपसर्गादूहतेःऽ इत्युभयत आश्रयणादन्तादिवद्भावोऽपि नास्ति । समोह्यत इति । अत्रैकादेशस्यादिवद्भावात्समः परस्य ह्रस्वत्वप्रसङ्गः । ठणःऽ इत्यनुवृतेस्तु न भवति, पूर्वणैव णकारेण प्रत्याहारः एवं च रूपाश्रयोऽयं विधिरिति ताद्रूप्यानतिदेशाद् ह्रस्वाभावः ॥</p></div>