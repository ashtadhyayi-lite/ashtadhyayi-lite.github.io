<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.109.html">
            <button class="muted-button">Prev 4.4.109</button>
        </a>
        <a href="4.4.111.html">
            <button class="muted-button">Next 4.4.111</button>
        </a>
        </nav><h2>Kashika</h2>
<hr />
<p>index: 4.4.110
sutra: भवे छन्दसि</p>
<hr />
<p>तत्र इत्येव। स्प्तमीसमर्थात् भव इत्येतस्मिन्नर्थे छन्दसि विषये यत् प्रत्ययो भवति। अणादीनां घादीनां चापवादः। सति दर्शने तेऽपि भवन्ति, सर्वविधीनाम् छन्दसि व्यभिचारात्। नमो मेध्याय च विद्युत्याय च नमः। आपादपरिसमाप्तेः छन्दोऽधिकारः। भवाधिकारश्च <em>समुद्राभ्राद् धः</em> [[4.4.118]] इति यावत्।</p>
<h2>Siddhanta Kaumudi</h2>
<hr />
<p>index: 4.4.110
sutra: भवे छन्दसि</p>
<hr />
<p>सप्तम्यन्ताद्भवार्थे यत् । मेघ्याय च विद्युत्याय च (मे॒घ्या॑य च विद्यु॒त्या॑य च) । यथायथं शैषिकाणामणादीनां घादीनां चापवादोऽयं यत् । पक्षे तेऽपि भवन्ति । सर्वविधीनां छन्दसि वैकल्पिकत्वात् । तद्यथा । मुञ्जवान्नाम पर्वतः । तत्र भवो मौञ्जवतः । सोमस्येव मौजवतस्य भक्षः (सोम॑स्येव मौजव॒तस्य॑ भ॒क्षः) । आ चतुर्थसमाप्तेश्छन्दोऽधिकारः ॥ </p>
<h2>Padamanjari</h2>
<hr />
<p>index: 4.4.110
sutra: भवे छन्दसि</p>
<hr />
<p>अणादीनां घादीनां चापवाद इति ।'तत्र भवः'  इति प्राप्तानाम् । सति दर्शनेतेऽपि भवन्तीति । तद्यथा - मुञ्जवान्नाम पर्वतस्तत्र भवो मौञ्जवतस्तस्येति भक्षः । मेध्यायेति । अत्र'यतो' नावःऽ इत्याद्यौदातत्वं प्राप्नोति, अन्तस्वरितं चाधीयत इति ॥</p></div>