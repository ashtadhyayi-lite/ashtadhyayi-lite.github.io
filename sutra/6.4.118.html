<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.117.html"><button class="muted-button">Prev 6.4.117</button></a>
        <a href="6.4.119.html"><button class="muted-button">Next 6.4.119</button></a>
        </nav><h2>Sandhi Samaasa Split</h2>
<hr />
<p>index: 6.4.118
sutra: लोपो यि</p>
<hr />
<p>जहातेः अङ्गस्य सार्वधातुके क्ङिति यि लोपः </p>
<h2>Neelesh Sanskrit Brief</h2>
<hr />
<p>index: 6.4.118
sutra: लोपो यि</p>
<hr />
<p>हा-धातोः अन्तिमवर्णस्य सार्वधातुके क्ङिति यकारादिप्रत्यये परे लोपः भवति । </p>
<h2>Neelesh English Brief</h2>
<hr />
<p>index: 6.4.118
sutra: लोपो यि</p>
<hr />
<p>The last letter of हा is removed when followed by a यकारादि प्रत्यय.</p>
<h2>Neelesh Sanskrit Detailed</h2>
<hr />
<p>index: 6.4.118
sutra: लोपो यि</p>
<hr />
<p>ओहाक् (त्यागे) इति जुहोत्यादिगणस्य धातुः । अस्य धातोः अङ्गस्य  अन्तिमवर्णस्य यकारादि-सार्वधातुक-कित्/ङित्-प्रत्यये परे लोपः भवति । यथा, अस्य धातोः विधिलिङ्लकारस्य प्रथमपुरुषैकवचनस्य प्रक्रिया इयम् - </p>
<p>हा + लिङ् [<b>विधिनिमन्त्रणामन्त्रणाधीष्टसंप्रश्नप्रार्थनेषु लिङ्</b> <a href="3.3.161.html">3.3.161</a> इति लिङ्]</p>
<p>→ हा + तिप् [<b>तिप्तस्...</b>  <a href="3.4.78.html">3.4.78</a> इति तिप्]</p>
<p>→ हा + शप् + ति [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ हा + ति [<b>जुहित्यादिभ्यः श्लुः</b> <a href="2.4.75.html">2.4.75</a> इति श्लुः]</p>
<p>→ हा हा + ति  [<b>श्लौ</b> <a href="6.1.10.html">6.1.10</a> इति द्वित्वम्]</p>
<p>→ ह हा + ति [<b>ह्रस्वः</b> <a href="7.4.59.html">7.4.59</a> इति ह्रस्वः]</p>
<p>→ झ हा + ति  [<b>कुहोश्चुः</b> <a href="7.4.62.html">7.4.62</a> इति संवार-नाद-घोष-महाप्राण-हकारस्य तादृशः एव चवर्गीयः झकारः]</p>
<p>→ झ हा + त् [<b>इतश्च</b> <a href="3.4.100.html">3.4.100</a> इति तकारलोपः]</p>
<p>→ झ हा + यासुट् त् [<b>यासुट् परस्मैपदेषूदात्तो ङिच्च</b> <a href="3.4.103.html">3.4.103</a> इति यासुट्-आगमः]</p>
<p>→ झ हा + यास्  सुट् त् [<b>सुट् तिथोः</b> <a href="3.4.107.html">3.4.107</a> इति सुट्-आगमः]</p>
<p>→ झ हा + या  त् [<b>लिङः सलोपोऽनन्त्यस्य</b> <a href="7.2.79.html">7.2.79</a> इति उभयोः सकारयोः लोपः]</p>
<p>→ झ ह् + या त् [<b>लोपो यि</b> <a href="6.4.118.html">6.4.118</a> इति यकारलोपः]</p>
<p>→ जह्यात्  [<b>अभ्यासे चर्च्च</b> <a href="8.4.54.html">8.4.54</a> इति जश्त्वम्]      </p>
<p>ज्ञातव्यम् - </p>
<ol>
<li>
<p>&lt;ऽयस्मिन् विधिः तदादौ अल्ग्रहणेऽ&gt; इत्यनेन 'यि' इत्युक्ते 'यकारादि प्रत्यये परे' इति अर्थः सिद्ध्यति ।</p>
</li>
<li>
<p><b>अलोऽन्त्यस्य</b> <a href="1.1.52.html">1.1.52</a> इत्यनेन 'अङ्गस्य लोपः' इत्युक्ते 'अङ्गस्य अन्तिमवर्णस्य लोपः' इति अर्थः जायते ।</p>
</li>
<li>
<p>यदि यकारादिप्रत्ययः कित् / ङित् अस्ति, सार्वधातुकः च अस्ति, तर्ह्येव अस्य सूत्रस्य प्रसक्तिः वर्तते । </p>
</li>
</ol>
<h2>Kashika</h2>
<hr />
<p>index: 6.4.118
sutra: लोपो यि</p>
<hr />
<p>लोपो भवति जहातेः यकारादौ क्ङिति सार्वधातुके परतः। जह्रात्, जह्राताम्, जह्रुः।</p>
<h2>Siddhanta Kaumudi</h2>
<hr />
<p>index: 6.4.118
sutra: लोपो यि</p>
<hr />
<p>जहातेरालोपः स्याद्यादौ सार्वधातुके । जह्यात् । एर्लिङि &lt;{SK2374}&gt; । हेयात् । अहासीत् ।{$ {!1091 डुदाञ्!} दाने$} । प्रणिददाति । दत्तः । ददति । दत्ते । ददौ । घ्वसोः -&lt;{SK2471}&gt; इत्येत्वाभ्यासलोपौ । देहि । अददात् । अदत्ताम् । अददुः । दद्यात् । देयात् । अदात् । अदाताम् । अदुः । अदित ।{$ {!1092 डुधाञ्!} धारणपोषणयोः $}। दानेऽप्येके । प्रणिदधाति ॥</p>
<h2>Laghu Siddhanta Kaumudi</h2>
<hr />
<p>index: 6.4.118
sutra: लोपो यि</p>
<hr />
<p>जहातेरालोपो यादौ सार्वधातुके। जह्रात्। एर्लिङि। हेयात्। अहासीत्। अहास्यत्॥ {$ {! 6 माङ् !} माने शब्दे च $} ॥</p>
<h2>Balamanorama</h2>
<hr />
<p>index: 6.4.118
sutra: लोपो यि</p>
<hr />
<p><b>लोपो यि</b> - लोपो यि ।जहातेश्चे॑त्यतो जहातेरिति, 'श्नभ्यस्तयोरातःर' इत्यत आत इति, 'अत उत्सार्वधातुके' इत्यतः सार्वधातुके इति चानुवर्तते ।यी॑ति सप्तम्यन्तं सार्वधातुकविशेषणम् । तदादिविधिः । तदाह — जहातेरित्यादिना ।जहातेश्चे॑त्यस्यापवादः । आशीर्लिङ्याह —  एर्लिङीति । अहासीदिति ।यमरमे॑ति सगिटौ । अहास्यत् । डु दाञ् । उभयपदी । अनिट् । प्रणिददातीति ।नेर्गदे॑ति णत्वम् । दत्त इति । ददा तस् इति स्थितेअघो॑रिति पर्युदासादीत्त्वाऽभावेश्नाभ्यस्तयो॑रित्याल्लोपः । ददतीति । अभ्यस्तत्वाददादेशेश्नाभ्यस्तयो॑रित्याल्लोप इति भावः । ददासि दत्थः दत्थ । ददामि दद्वः दद्मः । दत्ते इति । ददाते ददते । दत्से ददाथे दद्ध्वे । ददे दद्वहे दद्महे । ददौ इति । ददतुः दधुः । ददिथ — दधाथ ददथुः दद । ददौ ददिव ददिम । ददे ददाते ददिरे । ददिषे ददाथे ददिध्वे । ददे ददिवहे ददिमहे । दाता । दास्यति दास्यते । ददातु —  दत्तात् दत्ताम् ददतु । इति सिद्ध्वत्कृत्य देहि इत्यत्र आह - घ्वसोरिति । दत्तात् दत्तम् दत्त । ददानि ददाव ददाम । दत्ताम् ददाताम् ददताम् । दत्स्व ददाथाम् दद्ध्वम् । ददै ददावहै ददामहै । लङ्याह - अददादिति । अददुरिति । अददुरिति । अभ्यस्तत्वाज्जुस् । अददाः अदत्तम् । अदत्त । अददामदद्व अदद्म । विधिलिङ्याह — दद्यादिति । स्नाभ्यस्तयो॑रित्याल्लोपः । आशीर्लिङि तुएर्लिङी॑त्येत्त्वमभिप्रेत्य आह — देयादिति । दासीष्ट । लुङ्याह - अदादिति ।गातिस्थे॑ति सिचो लुगिति भावः । अदाः अदातमदात । अदामदाव अदाम । लुङ्यात्मनेपदे आह —  अदितेति । अदा स् त इति स्थितेस्थाध्वोरिच्चे॑ति दाधातोरन्त्यस्य इकारः । सिचः कित्त्वं च । कित्त्वान्न गुणः ।ह्रस्वादङ्गा॑दिति सिचो लोप इति भावः । अदिषातामदिषत । अदिथाः अदिषाथामदिढ्वम् । अदिषि अदिष्विहि अदिष्महि । अदास्यत् अदास्यत् । डु धाञ् । ञित्त्वादुभयपदी । अनिट् । प्रणिदधातीति ।नेर्गदे॑ति णत्वम् । तसि श्लौ द्वित्वे अभ्यासजश्त्वे    श्नाभ्यस्तयो॑रित्याल्लोपे दध् तस् इति स्थिते — </p>
<h2>Padamanjari</h2>
<hr />
<p>index: 6.4.118
sutra: लोपो यि</p>
<hr />
<p>देहि, धेहीति । दाञ्धाञो रुपे । दोदाण्धेटां तु विकरणेन हिर्व्यवहितः । देङत्मनेपदी । शिदयमिति । न सूत्रे श्रूयमाणश्शकारो विभक्तिसकारस्य श्चुत्वेनागतः, किं तर्हि औत्पतिको लोपशब्दसम्बन्धी । विभक्तेषु हल्ङ्यादिलोप इति भावः । संज्ञाशब्दे च कृतोऽनुबन्धः संज्ञिनः कार्यं सम्पादयति, यथा - ङ्मुटष्टत्वम् । एचच्च नानर्थकेऽलोन्त्यविधिः इत्यनाश्रित्योक्तम् ॥</p></div>