<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.54.html"><button class="muted-button">Prev 8.4.54</button></a>
        <a href="8.4.56.html"><button class="muted-button">Next 8.4.56</button></a>
        </nav><h2 class="title">खरि च</h2><p class="sname"><font color=blue>8-4-55 खरि च</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <font color="Red">झलां</font> <font color="Maroon">चर्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p>झलाम् खरि चर् संहितायाम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p>झल्-वर्णस्य खर्-वर्णे परे चर्-वर्णादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p>A झल्-letter is converted to a corresponding चर्-letter when followed by a खर्-letter.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p>खरि च परतो झलां चरादेशो भवति। जश्ग्रहणं न अनुवर्तते, पूर्वसूत्रे च अनुकृष्टत्वात्। भेत्ता। भेत्तुम्। भेत्तव्यम्। युयुत्सते। आरिप्सते। आलिप्सते।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p>खरि परे झलां चरः स्युः । इति जकारस्य चकारः । तच्छिवः । तच्शिवः ।&lt;!छत्वममीति वाच्यम् !&gt; (वार्तिकम्) ॥ तच्श्लोकेन । तच्छलोकेन । अमि किम् । वाक् श्च्योतति ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p>खरि झलां चरः स्युः । इत्युदो दस्य तः। उत्थानम्। उत्तम्भनम्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p><pt></p>
<p><b>झल्</b> = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः । <light>आहत्य 24 वर्णाः । </light></p>
<p><b>खर्</b> = वर्गद्वितीयाः + वर्गप्रथमाः + श् + ष् + स् । <light>आहत्य 13 वर्णाः । </light></p>
<p><b>चर्</b> = वर्गप्रथमाः + श् + ष् + स् । <light>आहत्य 8 वर्णाः । </light></p>
<p></pt></p>
<p>प्रकृतसूत्रेण झल्-वर्णस्य खर्-वर्णे परे अन्तरतमः चर्-वर्णादेशः भवति । इदमेव परिवर्तनम् <b>चर्त्वम्</b> नाम्ना ज्ञायते । क्रमेण उदाहरणानि एतादृशानि —</p>
<p><hl>1. क्/ख्/ग्/घ् — एतेषां चर्त्वे कृते तेषां स्थाने आन्तरतम्येन ककारः विधीयते </hl>। यथा, <qt>भज्</qt>-धातोः क्त-प्रत्ययान्तरूपे प्रकृतसूत्रेण चर्त्वम् भवति —</p>
<p><pr></p>
<p>भजँ (सेवायाम्, भ्वादिः, अनिट्, &lt;{1.1153}&gt;)</p>
<p>→  भज् + क्त [<b>निष्ठा</b> <a href="3.2.102.html">3.2.102</a> इति क्तप्रत्ययः]</p>
<p>→ भग् + त [<b>चोः कुः</b> <a href="8.2.30.html">8.2.30</a> इति कुत्वम्]</p>
<p>→ भक् + त [<b>खरि च</b> <a href="8.4.55.html">8.4.55</a> इति चर्त्वे ककारः]</p>
<p>→ भक्त </p>
<p></pr></p>
<p><hl>2. च्/छ्/ज्/झ् — एतेषां प्रकृतसूत्रेण चर्त्वम् नैव सम्भवति</hl>, यतः <b>चोः कुः</b> <a href="8.2.30.html">8.2.30</a> इत्यनेन चवर्गस्य झलि परे (अतः खरि परे अपि) कुत्वम् भवति ।</p>
<p><hl>3.  ट्/ठ्/ड्/ढ् — एतेषां चर्त्वे कृते तेषां स्थाने आन्तरतम्येन टकारः विधीयते </hl>। परन्तु अस्य उदाहरणानि नैव सन्ति ।</p>
<p><hl>4.  त्/थ्/द्/ध् — एतेषां चर्त्वे कृते तेषां स्थाने आन्तरतम्येन तकारः विधीयते </hl>। यथा, <qt>दा</qt>-धातोः क्त-प्रत्ययान्तरूपे थकारस्य चर्त्वे तकारः भवति —</p>
<p><pr></p>
<p>डुदाञ् (दाने, जुहोत्यादिः, &lt;{3.10}&gt;)</p>
<p>→ दा + क्त [<b>निष्ठा</b> <a href="3.2.102.html">3.2.102</a> इति क्तप्रत्ययः]</p>
<p>→ दथ् + त [<b>दो दद् घोः</b> <a href="7.4.46.html">7.4.46</a> इति दथ्-आदेशः]</p>
<p>→ दत् + त [<b>खरि च</b> <a href="8.4.55.html">8.4.55</a> इति थकारस्य चर्त्वे तकारः]</p>
<p>→ दत्त</p>
<p></pr></p>
<p><hl>5.  प्/फ/ब्/भ् — एतेषां चर्त्वे कृते तेषां स्थाने आन्तरतम्येन पकारः विधीयते </hl>।  यथा - <qt>लभ्</qt>-धातोः लृट्लकारस्य रूपेषु भकारस्य चर्त्वे पकारः भवति —</p>
<p><pr></p>
<p>डुलभँष् (पाके, भ्वादिः, &lt;{1.1130}&gt;)</p>
<p>लभ् + लृट् [<b>लृट् शेषे च</b> <a href="3.3.13.html">3.3.13</a> इति लृट्]</p>
<p>→ लभ् + स्य + लृट् [<b>स्यतासी लृलुटोः</b> <a href="3.1.33.html">3.1.33</a> इति 'स्य' विकरणम्]</p>
<p>→ लभ् + स्य + तिप् [<b>तिप्तस्झि...</b> <a href="3.4.78.html">3.4.78</a> इति प्रथमपुरुषैकवचनस्य सि-प्रत्ययः]</p>
<p>→ लप् + स्य + ति [<b>खरि च</b> <a href="8.4.5.html">8.4.5</a> इति भकारस्य चर्त्वे पकारः]</p>
<p>→ लप्स्यति</p>
<p></pr></p>
<p><hl>6. शकार-षकार-सकाराणां चर्त्वे कृते तत्स्थाने सः एव वर्णः विधीयते ।</hl> उदाहरणम् एतादृशम् —</p>
<p><pr></p>
<p>ओँव्रस्चूँ (छेदने, तुदादिः, &lt;{6.12}&gt;)</p>
<p>→ व्रस्च् + अनीयर् [<b>तव्यत्तव्यानीयरः</b> <a href="3.1.96.html">3.1.96</a> इति अनीयर्-प्रत्ययः]</p>
<p>→ व्रश्च्+ अनीय [जकारे परे <b>स्तोः श्चुना श्चुः</b> <a href="8.4.40.html">8.4.40</a> इति सकारस्य शकारः । अस्य असिद्धत्त्वात्  <b>व्रश्चभ्रस्जसृजमृजयजराजभ्राजच्छशां षः</b> <a href="8.2.36.html">8.2.36</a>  इति षत्वं न भवति ।]</p>
<p>→ व्रश्चनीय [चकारे परे <b>खरि च</b> <a href="8.4.53.html">8.4.53</a> इति शकारस्य चर्त्वे शकारः एव भवति ।]</p>
<p></pr></p>
<p><hl>7.हकारस्य प्रकृतसूत्रेण चर्त्वम् नैव सम्भवति</hl>, यतः  &lt;हो ढः_ <a href="8.2.31.html">8.2.31</a> इत्यनेन हकारस्य झलि परे  (अतः खरि परे अपि) ढकारादेशः भवति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p><b>शरोऽचि</b> - शरोऽचि ।अचो रहाभ्या॑मित्यतो 'द्वे' इति, 'नादिन्याक्रोशे' इत्यतो नेति चानुवर्तते । तदाह अचि पर इत्यादिना । तथाच 'चतुर्षु' इत्येकषकारमेव रूपम् । नच सत्यपि द्वित्वे 'झरो झरि सवर्णे' इति लोपादेव एतषकाररूपसिद्धेरिदं व्यर्थमिति वाच्यं, लोपस्य वैकल्पिकत्वादिति भावः । प्रियाश्चत्वारो यस्येति बहुव्रीहौ प्रियचतुर्शब्दो विशेष्यनिघ्न एकद्विबहुवचनान्तः । तस्य सौ रूपमाह — प्रियचत्वा इति । प्रियचतुर् स् इति स्थिते 'चतुरनडुहोः' इत्युकारादाम् । तस्याङ्गत्वेन तदन्तेऽपि प्रवृत्तेः । तत उकारस्य यण् । हल्ङ्यादिलोपश्चेति भावः । हे प्रियचत्व इति । 'अम् संबुद्धौ' इत्यमिति भावः । प्रयिचत्वाराविति । सुटि सर्वनामस्थानत्वादाम् । प्रियचत्वारः । प्रियचत्वारम्, प्रयिचत्वारौ । शसादावाम् न । प्रियचतुरः । प्रियचतुरा प्रियचतुभ्र्याम् प्रियचतुर्भिः । प्रियचतुरे । प्रयिचतुरः २ । प्रियचतुरोः । आमिषट्चतुभ्र्यश्चे॑ति नुटमाशङ्क्याह — गौणत्वे त्विति ।षट्चतुभ्र्यश्चे॑ति बहुवचननिर्देशात्तदर्थप्राधान्य एव नुडिति भावः । प्रियचतुरि । प्रयिचतुर्षु । परमचतुर्ण्णामिति । कर्मधारयः । आङ्गत्वात्तदन्तादपि नुटिति भावः । इति रान्ता#ः । अथ लकारान्ताः । कमलमिति । कमलं=पद्मम् । कमला=लक्ष्मीः । कमलमाचष्टे इत्यर्थे कमलशब्दात्, कमलामाचष्टे इत्यर्थे कमलाशब्दा॒त्तत्करोति तदाचष्टे॑ इति णिचि 'सनाद्यन्ताः' इति धातुत्वात्तदवयवस्य सुपो लुकिणाविष्ठत्प्रातिपदिकस्ये॑ति इष्ठवत्त्वाट्टिलोपे कमव्-इ इत्यतः कर्तरि क्विपि णेरनिटीति णिलोपे अपृक्तलोपे च कमलिति रूपम् । ततः सोर्हल्ङ्यादिलोपे कमलिति रूपम् । कमलाविति । औजसादिषु न कोऽपि विकार इति भावः । कमलं कमलौ कमलः । कमला कमल्भ्यां कमल्भिः । कमले । कमल्भ्यः । कमलः । कमलः कमलोः कमलाम् । सुपि विशेषमाह — षत्वं कमल्ष्विति । लकारस्य इण्त्वादिति भावः । तोयमाचष्टे तोयित्यादियकारान्तास्तु न सन्त्येव, क्विपिलोपो व्योः इति यलोपस्य दुर्वारत्वा । णिलोपस्य स्थानिवत्त्वं तु न भवति, यलोपे तन्निषेधात् । वस्तुतस्तुन पदान्ता हलो यणः सन्ती॑ति लण्सूत्रस्थभाष्यादनभिधानमेवंजातीयकानामिति हरदत्तः । 'भोभगो' इति सूत्रेवृक्षव्करोती॑ति भाष्यं तु एकदेश्युक्तिरिति तदाशय इत्यलम् । इति लान्ताः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.4.55
sutra: खरि च</p>
<hr />
<p>युयुत्सत इति । युधेः सन्, धकारस्य तकारः । आरिप्सते, आलिप्सत इति । रभिलभ्योः'सनि मीमाघु'  इत्यादिना अच इस्,'स्कोः संयोगाद्योः'  इति सलोपः, भकारस्य पकारः ॥</p></div>