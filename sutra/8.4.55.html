<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.54.html"><button class="muted-button">Prev 8.4.54</button></a>
        <a href="8.4.56.html"><button class="muted-button">Next 8.4.56</button></a>
        </nav><h2>Sandhi Samaasa Split</h2>
<hr />
<p>index: 8.4.55
sutra: खरि च</p>
<hr />
<p>झलाम् खरि चर् संहितायाम् </p>
<h2>Neelesh Sanskrit Brief</h2>
<hr />
<p>index: 8.4.55
sutra: खरि च</p>
<hr />
<p>झल्-वर्णस्य खर्-वर्णे परे चर्त्वम् भवति । </p>
<h2>Neelesh English Brief</h2>
<hr />
<p>index: 8.4.55
sutra: खरि च</p>
<hr />
<p>A झल्  letter is converted to a चर्  letter when followed by a खर्  letter.</p>
<h2>Neelesh Sanskrit Detailed</h2>
<hr />
<p>index: 8.4.55
sutra: खरि च</p>
<hr />
<p>सूत्रेऽस्मिन् त्रयः प्रत्याहाराः प्रयुक्ताः सन्ति -</p>
<p>झल् = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः ।  </p>
<p>खर् = वर्गद्वितीयाः + वर्गप्रथमाः + श् + ष् + स् ।</p>
<p>चर् = वर्गप्रथमाः + श् , ष् , स् ।</p>
<p>झल्-वर्णात् परः यदि खर्वर्णः आगच्छति, तर्हि तस्य झल्-वर्णस्य चर्-वर्णादेशः भवति । <b>स्थानेऽन्तरतमः</b> <a href="1.1.50.html">1.1.50</a> इत्यनेन उच्चारणस्थानेन स्थानिनः अन्तरतमः यः चर्-वर्णः, सः एव आदेशरूपेण विधीयते । इत्युक्ते, सर्वेषां वर्गीयव्यञ्जनानाम् तादृशः एव वर्गप्रथमः आदेशरूपेण आगच्छति ।  अपदान्त-शकारषकारसकाराणाम् तु तादृशः एव शकार-षकार-सकारादेशः विधीयते ।   हकारस्य तु <b>हो ढः</b> <a href="8.2.31.html">8.2.31</a> इत्यनेन ढत्वं भवति, अतः अस्य सूत्रस्य प्रसक्तिः हकारस्य विषये नास्ति ।</p>
<p>कानिचन उदाहरणानि -</p>
<ol>
<li>
<p>वाग् + चलति = वाक्चलति । गकारस्य सवर्णः ककारादेशः ।   </p>
</li>
<li>
<p>त्रिष्टुब् + छन्दः = त्रिष्टुप्छन्दः । बकारस्य सवर्णः पकारादेशः ।</p>
</li>
<li>
<p>अस् + ति = अस्ति । सकारस्य सवर्णः सकारः एव ।        </p>
</li>
</ol>
<p>ज्ञातव्यम् -  एतत् सूत्रम् त्रिपाद्याः चतुर्थपादस्य अन्ते आगच्छति, अतः त्रिपाद्याः प्रायः सर्वेषाम् सूत्राणाम् दृष्ट्या एतत् असिद्धमस्ति । अतः कुत्रापि यदि त्रिपाद्याः पूर्वसूत्रस्य प्रसक्तिः अस्ति, तर्हि प्रथमम् तस्य सूत्रस्य एव प्रयोगः करणीयः ।  यथा - </p>
<ol>
<li>
<p>वाग् + सु = वाक्षु । अत्र आदौ गकारस्य उपस्थितौ <b>आदेशप्रत्यययोः</b> <a href="8.3.59.html">8.3.59</a> इति सकारस्य षकारः भवति । ततः गकारस्य सवर्णः ककारादेशः भूत्वा रूपं सिद्ध्यति ।</p>
</li>
<li>
<p>'ककुद्   + चलति' इत्यत्र आदौ <b>स्तोः श्चुना श्चुः</b> <a href="8.4.40.html">8.4.40</a> इत्यनेन श्चुत्वे कृते 'ककुज्  + चलति' इति स्थिते अग्रे वर्तमानसूत्रेण चर्त्वं कृत्वा 'ककुच्चलति' इति रूपं सिद्ध्यति ।</p>
</li>
<li>
<p>'द्विष्' धातोः प्रथमपुरुषद्विवचनस्य रूपसिद्धौ 'द्विष् + तः' इत्यत्र आदौ <b>ष्टुना ष्टुः</b> <a href="8.4.41.html">8.4.41</a> इत्यनेन तकारस्य टकारः विधीयते । ततः 'द्विष् + टः' इत्यत्र चर्त्वे षकारस्य तादृशः एव षकारः भवति ।</p>
</li>
</ol>
<h2>Kashika</h2>
<hr />
<p>index: 8.4.55
sutra: खरि च</p>
<hr />
<p>खरि च परतो झलां चरादेशो भवति। जश्ग्रहणं न अनुवर्तते, पूर्वसूत्रे च अनुकृष्टत्वात्। भेत्ता। भेत्तुम्। भेत्तव्यम्। युयुत्सते। आरिप्सते। आलिप्सते।</p>
<h2>Siddhanta Kaumudi</h2>
<hr />
<p>index: 8.4.55
sutra: खरि च</p>
<hr />
<p>खरि परे झलां चरः स्युः । इति जकारस्य चकारः । तच्छिवः । तच्शिवः ।&lt;!छत्वममीति वाच्यम् !&gt; (वार्तिकम्) ॥ तच्श्लोकेन । तच्छलोकेन । अमि किम् । वाक् श्च्योतति ॥</p>
<h2>Laghu Siddhanta Kaumudi</h2>
<hr />
<p>index: 8.4.55
sutra: खरि च</p>
<hr />
<p>खरि झलां चरः स्युः । इत्युदो दस्य तः। उत्थानम्। उत्तम्भनम्॥</p>
<h2>Balamanorama</h2>
<hr />
<p>index: 8.4.55
sutra: खरि च</p>
<hr />
<p><b>शरोऽचि</b> - शरोऽचि ।अचो रहाभ्या॑मित्यतो 'द्वे' इति, 'नादिन्याक्रोशे' इत्यतो नेति चानुवर्तते । तदाह अचि पर इत्यादिना । तथाच 'चतुर्षु' इत्येकषकारमेव रूपम् । नच सत्यपि द्वित्वे 'झरो झरि सवर्णे' इति लोपादेव एतषकाररूपसिद्धेरिदं व्यर्थमिति वाच्यं, लोपस्य वैकल्पिकत्वादिति भावः । प्रियाश्चत्वारो यस्येति बहुव्रीहौ प्रियचतुर्शब्दो विशेष्यनिघ्न एकद्विबहुवचनान्तः । तस्य सौ रूपमाह — प्रियचत्वा इति । प्रियचतुर् स् इति स्थिते 'चतुरनडुहोः' इत्युकारादाम् । तस्याङ्गत्वेन तदन्तेऽपि प्रवृत्तेः । तत उकारस्य यण् । हल्ङ्यादिलोपश्चेति भावः । हे प्रियचत्व इति । 'अम् संबुद्धौ' इत्यमिति भावः । प्रयिचत्वाराविति । सुटि सर्वनामस्थानत्वादाम् । प्रियचत्वारः । प्रियचत्वारम्, प्रयिचत्वारौ । शसादावाम् न । प्रियचतुरः । प्रियचतुरा प्रियचतुभ्र्याम् प्रियचतुर्भिः । प्रियचतुरे । प्रयिचतुरः २ । प्रियचतुरोः । आमिषट्चतुभ्र्यश्चे॑ति नुटमाशङ्क्याह — गौणत्वे त्विति ।षट्चतुभ्र्यश्चे॑ति बहुवचननिर्देशात्तदर्थप्राधान्य एव नुडिति भावः । प्रियचतुरि । प्रयिचतुर्षु । परमचतुर्ण्णामिति । कर्मधारयः । आङ्गत्वात्तदन्तादपि नुटिति भावः । इति रान्ता#ः । अथ लकारान्ताः । कमलमिति । कमलं=पद्मम् । कमला=लक्ष्मीः । कमलमाचष्टे इत्यर्थे कमलशब्दात्, कमलामाचष्टे इत्यर्थे कमलाशब्दा॒त्तत्करोति तदाचष्टे॑ इति णिचि 'सनाद्यन्ताः' इति धातुत्वात्तदवयवस्य सुपो लुकिणाविष्ठत्प्रातिपदिकस्ये॑ति इष्ठवत्त्वाट्टिलोपे कमव्-इ इत्यतः कर्तरि क्विपि णेरनिटीति णिलोपे अपृक्तलोपे च कमलिति रूपम् । ततः सोर्हल्ङ्यादिलोपे कमलिति रूपम् । कमलाविति । औजसादिषु न कोऽपि विकार इति भावः । कमलं कमलौ कमलः । कमला कमल्भ्यां कमल्भिः । कमले । कमल्भ्यः । कमलः । कमलः कमलोः कमलाम् । सुपि विशेषमाह — षत्वं कमल्ष्विति । लकारस्य इण्त्वादिति भावः । तोयमाचष्टे तोयित्यादियकारान्तास्तु न सन्त्येव, क्विपिलोपो व्योः इति यलोपस्य दुर्वारत्वा । णिलोपस्य स्थानिवत्त्वं तु न भवति, यलोपे तन्निषेधात् । वस्तुतस्तुन पदान्ता हलो यणः सन्ती॑ति लण्सूत्रस्थभाष्यादनभिधानमेवंजातीयकानामिति हरदत्तः । 'भोभगो' इति सूत्रेवृक्षव्करोती॑ति भाष्यं तु एकदेश्युक्तिरिति तदाशय इत्यलम् । इति लान्ताः ।</p>
<h2>Padamanjari</h2>
<hr />
<p>index: 8.4.55
sutra: खरि च</p>
<hr />
<p>युयुत्सत इति । युधेः सन्, धकारस्य तकारः । आरिप्सते, आलिप्सत इति । रभिलभ्योः'सनि मीमाघु'  इत्यादिना अच इस्,'स्कोः संयोगाद्योः'  इति सलोपः, भकारस्य पकारः ॥</p></div>