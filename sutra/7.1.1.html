<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.175.html"><button class="muted-button">Prev 6.4.175</button></a>
        <a href="7.1.2.html"><button class="muted-button">Next 7.1.2</button></a>
        </nav><h2 class="title">युवोरनाकौ</h2><p class="sname"><font color=blue>7-1-1 युवोः अनाकौ</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p>अङ्गात् यु-वः अन-अकौ </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p>अङ्गात् परस्य प्रत्ययस्य आदौ विद्यमानस्य  'युँ' इत्यस्य 'अन' आदेशः, 'वुँ' इत्यस्य च 'अक' आदेशः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p>The  यु and वु belonging to a प्रत्यय are converted respectively to अन and अक. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p>यु वु इत्येतयोः उत्सृष्टविशेषणयोः अनुनासिकयणोः प्रत्यययोर्ग्रहणम्, तयोः स्थाने यथासङ्ख्यमन अक इत्येतावादेशौ भवतः। योः अनः, वोः अकः। नन्द्यादिभ्यो ल्युः नन्दनः। रमणः। सायमादिभ्यष्ट्युट्युलौ तुट् च सायनतनः। चिरन्तनः। ण्वुल्तृचौ कारकः। हारकः। <b>वासुदेवार्जुनाभ्यां वुन्</b> <a href="4.3.98.html">4.3.98</a> वूसुदेवकः। अर्जुनकः। अनुनासिकयणोः इति किम्? <b>ऊर्णाया युस्</b> <a href="5.2.123.html">5.2.123</a> ऊर्णायुः। भुजिमृङ्भ्यां युक्त्युकौ भुज्युः, मृत्युः इति। एवमादीनां हि यणोऽनुनासिकत्वं न प्रतिज्ञायते, प्रतिज्ञानुनासिक्याः पाणिनीयाः। इह युवोरिति निर्देशाद् द्वन्द्वैकवद्भावपक्षे अनित्यमागमशासनम् इति नुम् न क्रियते। नपुंसकलिङ्गता वा लिङ्गमशिष्यं लोकाश्रयत्वाल् लिङ्गस्य इति न भवति। इतरेतरपक्षे तु छान्दसत्वात् वर्णलोपो द्रष्टव्यः। युवोश्चेद् द्वित्वनिर्देशो द्वित्वे यण् तु प्रसज्यते। अथ चेदेकवद्भावः कथं पुंवद् भवेदयम्। द्वित्वे वैगमिको लोप एकत्वे नुमनित्यता। अशिष्यत्वाद् धि लिङ्गस्य पुंस्त्वं वेह समाश्रितम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p>यु वु एतयोरनुनासिकयोः क्रमादन अक एतावादेशौ स्तः । ग्लुचुकायनीनां समूहो ग्लौचुकायनकम् । औक्षकमित्यादि । आपत्यस्य च - &lt;{SK1082}&gt; इति यलोपे प्राप्ते ।&lt;!प्रकृत्याऽकेराजन्यमनुष्ययुवानः !&gt; (वार्तिकम्) ॥ राजन्यकम् । मानुष्यकम् ॥&lt;!वृद्धाच्चेति वक्तव्यम् !&gt; (वार्तिकम्) ॥ वार्धकम् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p>यु वु एतयोरनाकौ स्तः । कारकः कर्ता ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p>प्रत्ययस्थ आदौ विद्यमानस्य   'युँ' इत्यस्य 'अन' तथा 'वुँ' इत्यस्य 'अक' एतौ आदेशौ अनेन सूत्रेण दीयेते । यथा -</p>
<ol>
<li>नन्द् + ल्युँ [<b>नन्दिग्रहिपचादिभ्यो ल्युँणिन्यचः</b> <a href="3.1.134.html">3.1.134</a> इति ल्युँ-प्रत्ययः]</li>
</ol>
<p>→ नन्द् + युँ [लकारस्य इत्संज्ञा, लोपः]</p>
<p>→ नन्द् + अन [<b>युवोरनाकौ</b> <a href="7.1.1.html">7.1.1</a> इति युँ-इत्यस्य अन-आदेशः]</p>
<p>→ नन्दन</p>
<ol>
<li>कृ + ण्वुँल् [<b>ण्वुँल्तृचौ</b> <a href="3.1.133.html">3.1.133</a> इति ण्वुल्]</li>
</ol>
<p>→ कृ + वुँ [लकारणकारयोः इत्संज्ञा, लोपः]</p>
<p>→ कार् + वुँ [<b>अचो ञ्णिति</b> <a href="7.2.115.html">7.2.115</a> इति ऋकारस्य वृद्धिः आकारः , <b>उरण् रपरः</b> <a href="1.1.51.html">1.1.51</a> इत्यनेन सः रपरः]</p>
<p>→ कार् + अक [<b>युवोरनाकौ</b> <a href="7.1.1.html">7.1.1</a> इति वु-इत्यस्य अक-आदेशः]</p>
<p>→ कारक</p>
<p>ज्ञातव्यम् -</p>
<ol>
<li>
<p>यद्यपि इदम् सूत्रमङ्गाधिकारे आगच्छति, तथाप्यत्र 'अङ्गस्य' इत्यस्य 'अङ्गात्' इति परिवर्तनम् भवति । अतः 'अङ्गात् परस्य प्रत्ययस्य' इति अत्र अन्वयः क्रियते ।</p>
</li>
<li>
<p><b>अनेकाल्शित्सर्वस्य</b> <a href="1.1.55.html">1.1.55</a> इत्यनेन एतौ सर्वादेशौ भवतः ।</p>
</li>
<li>
<p><b>तस्मादित्युत्तरस्य</b> <a href="1.1.67.html">1.1.67</a> इत्यनेन प्रत्ययस्य आदौ स्थितस्यैव यु/वु-एतयोः ग्रहणमत्र भवति । अतः 'एद्युस्', 'द्युस्' एतेषाम् विषये अस्य सूत्रस्य प्रसक्तिः नास्ति ।</p>
</li>
<li>
<p>अनेन सूत्रेण निर्दिष्टयोः प्रत्यययोः यकारः/वकारः अनुनासिकः अस्तीति स्मर्तव्यम् । निरनुनासिकयोः यु/वु इत्येतयोः अनेन सूत्रेण आदेशः न प्रोच्यते इति भाष्ये स्पष्टीकृतमस्ति ।   अतः <b>ऊर्णाया युस्</b> <a href="5.2.123.html">5.2.123</a> इत्यस्य यकारस्य सामान्ययकारग्रहणात् अत्र अन-आदेशः न क्रियते । (कुत्र अनुनासिकः यण् अस्ति, कुत्र च सामान्यः यण्-वर्णः एतत् तु &lt;ऽप्रतिज्ञानुनासिक्याः पाणिनीयाःऽ&gt; इति वचनात् प्रतिज्ञया एव ज्ञायते) ।</p>
</li>
<li>
<p>एतयोः आदेशयोः अन्तिमवर्णः अकारः अस्ति, हल् न । इत्युक्ते 'अन' इत्यस्य विधानम् क्रियते, 'अन्' इत्यस्य न ।</p>
</li>
<li>
<p>केवल-यकारस्य / केवल-वकारस्य एतौ आदेशौ न भवतः । यु / वु एतयोः शब्दसमुहयोः एव एतौ आदेशौ भवतः ।</p>
</li>
<li>
<p>यद्यपि अस्मिन् सूत्रे 'प्रत्ययस्य' इति नोक्तमस्ति, तथापि प्रत्ययस्य युँ/वुँ-एतयोः एव एतौ आदेशौ भवतः, अन्येषां न - एतत् भाष्ये उक्तमस्ति ।</p>
</li>
<li>
<p>अस्मिन् सूत्रे द्वौ स्थानिनौ द्वौ आदेशौ च प्रोक्तौ स्तः । अतः <b>यथासङ्ख्यमनुदेशः समानाम्</b> <a href="1.1.10.html">1.1.10</a> इत्यनेन यथासङ्ख्यमादेशौ भवतः ।</p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p><b>युवोरनाकौ</b> - युवोरनाकौ । युश्च वुश्च युवुः । समाहारद्वन्द्वे सौत्रं पुंस्त्वम् । तदाह — यु वु एतयोरिति । 'अनुनासिकयोरिष्यते' इति वार्तिकलब्धमेतत् । अनुनासिकयोः किम्  । ऊर्णायुः । ग्लुचुकायनीनामिति ।प्राचामवृद्धा॑दिति ग्लुचुकशब्दादपत्ये फिन्, 'इतो मनुष्यजातेः' इति ङीष्, समूहे वुञ् । अकादेशः । आदिवृद्धिः ।यस्येति चे॑तीकारलोपः । औक्षकमिति । उक्ष्णां समूह इति विग्रहः । वुञ् । अकादेशः । टिलोपः । आदिवृद्धिः । उष्ट्राणां समूह इति विग्रहः । औष्ट्रकम् । उरभ्राः-मेषाः, तेषां समूहः, ओरभ्रकम् । राजकम्-राजन्यकम् । वात्सकम् । मानुष्यकम् । आजकम् । यलोपे प्राप्ते इति । राजन्यशब्दाद्वुञि अकादेशे 'आपत्यस्य च' इति यकारस्य लोपे प्राप्ते सतीत्यर्थः ।प्रकृत्याऽके इति । अके परे राजन्य, मनुष्य, युवन्-#एते प्रकृत्या स्युरिति वक्तव्यमित्यर्थः । यूनो भावो यौवनकम् । मनोज्ञादित्वाद्वुञ् । प्रकृतिभावान्न टिलोपः ।वृद्धाच्चेति । वृद्धशब्दस्वरूपमेव गृह्रते, नतुवृद्धिर्यस्याचामादि॑रिति वृद्धसंज्ञकम्, भाष्ये वृद्धशब्दस्यैवोदाहरणात् । तदाह — वाद्र्धकमिति । वृद्धानां समूह इति विग्रहः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 7.1.1
sutra: युवोरनाकौ</p>
<hr />
<p>शास्त्रस्य लाघवार्थं युवू प्रत्ययौ उपदिष्टौ, तयोरनेनानाकावादेशौ विधीयेते तत्रतत्र ह्यनाकयोरेवोपदेशे शास्त्रस्य गौरवं स्यात् । इह कस्मान्न भवति - यु मिक्षणे, युतः युतवान् उदितोर्युवोरिदं ग्रहणम् । कथम् ल्यडादिषूकारोऽनुनासिक इत्संज्ञकः । एवमपि द्यौउत्वा, द्यौउतः, द्यौउतवान - अत्र प्राप्नोति, ऊठस्त्वनुदिदवकाशः अथार्थवतो युवुशब्दस्य ग्रहणम्, अनर्थकश्चनायम्, तेन धात्वन्तस्य न भवति । भुज्युः, मृत्युः, कंयुः शंयुः ऊर्णायुरित्यादावुकारस्यानित्संज्ञकत्वादादेशाभावः । यदि तर्हि ल्युडादिषूकार इत्संज्ञकः - नन्दनः, कारकः, उगिदचाम् इति नुम् प्राप्नोति उगितो झलन्तस्य नुम्, न चौतौ झलन्तौ । ततर्हि झल्ग्रहणं कर्तव्यम् नेत्याह, यदेतत् नपुंसकस्य झलचः इति झल्ग्रहणं तत्पुरस्तादपक्रक्ष्यते, उगिदचां सर्वनामस्थानेऽधातोर्झलः युजेरसमासे, ततः - नपुंसकस्य झलढ, इत्येव, ततः, अचः, नपुंसकस्य इत्येव, तच्चावश्यं झल्ग्रहणमपक्रष्टव्यम्, अन्यथोगितो लिङ्गविशिष्टस्यापि नुम् प्रसज्येत - गोमती भवती । इह तर्हि नन्दना, कारिका - उगितश्चेति ङीप् प्राप्नोति ज्ञापकात्सिद्धम्, यदयं क्वचिद्यौवू षिट्टितौ करोति - शिल्पिनि ष्वुन्, ट।लुट।लुलौ तुट् चेति, तज्ज्ञापयति - न युवोरीकारो भवतीति । नैतदस्ति ज्ञापकम् षित्करणं ङीषर्थम्, टित्करणमनुपसर्जनार्थम्, टितो ह्यनुपसर्जनात् ङीप् भवति, उगितः पुनरविशेषेण । तथा शातनपातनशब्दौ ल्युडन्तौ गौरादिषु पठितौ, तत्र शातनितरा, पातनितरा, नद्याः शेषस्यान्यतरस्यामुगितश्च इत्युगिल्लक्षणो ह्रस्वविकल्पः प्राप्नोति । ननु चोगित इत्येवमुगितसंज्ञाशब्दनेन या नदी विहिता तस्यास्तत्र ग्रहणम् नेत्याह, इह हि दोषः स्यात् - भोगवतितरा, गौरिमतितरा, शार्ङ्गरवादिङीनन्तावैतौ, तत्र ह्रस्वविकल्पो न स्यात्, इष्यते चात्रापि ह्रस्वविकल्पो भाष्यकारेण । तस्मान्नैवं शक्यम् - उदितोर्युवोर्गुहणम् इति । न चेदेवं युतः, युत्वा, भुज्युः, शंयुरित्यत्रापि प्राप्नोति तत्राह - अनुनासिकयणोरिति । सन्ति हि यणः सानुनासिकाः, निरनुनासिकाश्च, तत्र येषामादेश इष्यते तेषु यकारवकारावनुनासिकौ पठितव्यौ, तेन क्वाप्यनिष्टप्रसङ्गः । प्रत्ययोरिति । वस्तुकथनमेतत्, न त्वप्रत्ययनिवृत्यर्थम्, तथाविधास्यानुनासिकस्य यणोऽसम्भवात् ॥</p></div>