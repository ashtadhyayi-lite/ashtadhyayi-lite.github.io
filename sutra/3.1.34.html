<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.1.33.html"><button class="muted-button">Prev 3.1.33</button></a>
        <a href="3.1.35.html"><button class="muted-button">Next 3.1.35</button></a>
        </nav><h2>Kashika</h2>
<hr />
<p>index: 3.1.34
sutra: सिब्बहुलं लेटि</p>
<hr />
<p>धातोः सिप् प्रत्ययो भवति बहुलं लेति परतः। जोषिषत्। तारिषत्। मन्दिषत्। न च भवति। पताति दिद्युत्। उदधिं च्यावयाति।</p>
<h2>Siddhanta Kaumudi</h2>
<hr />
<p>index: 3.1.34
sutra: सिब्बहुलं लेटि</p>
<hr />
<h2>Padamanjari</h2>
<hr />
<p>index: 3.1.34
sutra: सिब्बहुलं लेटि</p>
<hr />
<p>सिब्बहुलं लेटि॥ जोषिषन्मन्दिषदिति।'जुषी प्रीतिसेवनयोः' 'मदि स्तुतिमोदस्वप्नगतिषु' , अनुदातौ, व्यत्ययेन परस्मैपदम्, सिच इट्'लेटो' डाटौऽ इति तिपोऽट्, ठितश्च लोपः परस्मैपदेषुऽ इतीकारलोपः, तत्र च वेति वर्तते। तारिषदिति।'तृ प्लवनतरणयोः' 'सिब्बहुलं च्छन्दसि णिद्वक्तव्यः'  इति वचनाद्वृद्धिः, अमीषां भविता भाविषदिति यथा। छान्दसो वा दीर्घः। पतातीति।'शल हुल पत्लृ गतौ' , लेटोऽडाटौऽ इत्याट् शपासहैकादेशः। च्यावयातीति।'च्युङ् प्रुह् प्लुङ् गतौ'  ण्यन्तः। इहावयासिषीष्ठा इति यातेरवपूर्वाल्लिङ् बिहुलवचनास्तिप्, थासः सीयुट्, इट्। ठेकाच उपदेशेऽनुदातात्ऽ इति तु प्रतिषेधो न भवति; सिपा व्यवधानात्॥</p></div>