<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.128.html">
            <button class="muted-button">Prev 5.1.128</button>
        </a>
        <a href="5.1.130.html">
            <button class="muted-button">Next 5.1.130</button>
        </a>
        </nav><h2>Kashika</h2>
<hr />
<p>index: 5.1.129
sutra: प्राणभृज्जातिवयोवचनोद्गात्रादिभ्योऽञ्</p>
<hr />
<p>प्राणभृज्जातिवाचिभ्यः प्रातिपदिकेभ्यो वयोवचनेभ्य उद्गात्रादिभ्यश्च अञ् प्रत्ययो भवति भावक्रमणोरर्थयोः। अश्वस्य भावः कर्म वा आश्वम्। औष्ट्रम्। वयोवचनेभ्यः कौमारम्। कैशोरम्। उद्गात्रादिभ्यः औद्गात्रम्। औन्नेत्रम्। उद्गातृ। उन्नेतृ। प्रतिहर्तृ। रथगणक। पक्षिगणक। सुष्ठु। दुष्ठु। अध्वर्यु। वधू। सुभग मन्त्रे। उद्गात्रादिः।</p>
<h2>Siddhanta Kaumudi</h2>
<hr />
<p>index: 5.1.129
sutra: प्राणभृज्जातिवयोवचनोद्गात्रादिभ्योऽञ्</p>
<hr />
<p>प्राणभृज्जाति, आश्वम् । औष्ट्रम् । वयोवचने, कौमारम् । कैशोरम् । औद्गात्रम् । औन्नेत्रम् । सौष्ठवम् । दौष्ठवम् ॥</p>
<h2>Balamanorama</h2>
<hr />
<p>index: 5.1.129
sutra: प्राणभृज्जातिवयोवचनोद्गात्रादिभ्योऽञ्</p>
<hr />
<p><em>प्राणभृज्जातिवयोवचनोद्गात्रादिभ्योऽञ्</em> - प्राणभृज्जाति । प्राणभृतः — प्राणिनः, तज्जातिवाचिभ्यो, वयोविशेषवाचिभ्य, उद्गात्रादिभ्यश्च षष्ठन्तेभ्यो भावकर्मणोरञित्यर्थः । प्राणभृज्जातीति । उदाहरणसूचनम् । एवं वयोवचनेति । </p></div>