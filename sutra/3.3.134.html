<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.3.133.html"><button class="muted-button">Prev 3.3.133</button></a>
        <a href="3.3.135.html"><button class="muted-button">Next 3.3.135</button></a>
        </nav><h2>Kashika</h2>
<hr />
<p>index: 3.3.134
sutra: आशंसावचने लिङ्</p>
<hr />
<p>आशंसा येन उच्यते तदाशंसावचनम्। तस्मिन्नुपपदे धातोर्लिङ् प्रत्ययो भवति भूतवच् च इत्यस्य अयमपवादः। उपाध्यायश्चेदागच्छेत्, आशंसे युक्तोऽधीयीय। आशंसे अवकल्पये युक्तोऽधीयीय। आशंसे क्षिप्रमधीयीय।</p>
<h2>Siddhanta Kaumudi</h2>
<hr />
<p>index: 3.3.134
sutra: आशंसावचने लिङ्</p>
<hr />
<p>आशंसावाचिन्युपपदे भविष्यति लिङ् स्यान्न तु भूतवत् । गुरुश्चेदुपेयादाशंसेऽधीयीय । आशंसे क्षिप्रमधीयीय ॥ </p>
<h2>Balamanorama</h2>
<hr />
<p>index: 3.3.134
sutra: आशंसावचने लिङ्</p>
<hr />
<p><b>आशंसावचने लिङ्</b> - #आशंसावचने लिङ् । आशंसायाः प्राप्तीच्छाया भूते असंभवाद्भविष्यतीति लभ्यत इति मत्वाह —  भविष्यतीति ।आशंसायां भूतवच्चे॑त्यस्यापवादः । तदाह —  नतु भूतवदिति । गुरुश्चेदिति । गुरुरुपेयाच्चेत् क्षिप्रमधीयीयेत्याशंसे इत्यन्वयः । क्षिप्रयोगेऽपि परत्वाल्लिङेव, नतु लृडिति भावः । </p>
<h2>Padamanjari</h2>
<hr />
<p>index: 3.3.134
sutra: आशंसावचने लिङ्</p>
<hr />
<p>अधीयीयेति । इङे लिङ्ः ठिचोऽत्ऽ, सीयुट्, लिङ्ः सलोपः, धातोरियङ्, उपसर्गेण सह सवर्णदीर्घत्वम् । क्षिप्रवचने लृट्, आशंसावचने लिङ् विप्रतिषेधेन । क्षिप्रवचने लृडित्यस्यावकाशः - क्षिप्रमध्येष्यामह इति, आशंसावचने लिङ्त्यिस्यावकाशः - आशंसे युक्तोऽधीयीयेति; इहोभयं प्राप्नोति - आशंसे क्षिप्रमधीयीयेति, लिङ् भवति विप्रतिषेधेन । तदेतदुदाहरणे दर्शयति - आशंसे क्षिप्रमधीयीयेति ॥</p></div>