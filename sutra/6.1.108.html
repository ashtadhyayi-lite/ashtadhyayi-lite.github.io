<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.107.html"><button class="muted-button">Prev 6.1.107</button></a>
        <a href="6.1.109.html"><button class="muted-button">Next 6.1.109</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p>सम्प्रसारणात् पूर्वपरयोः एकः पूर्वः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p>सम्प्रसारणात् अनन्तरम् पूर्वपरयोः एकः पूर्ववर्णादेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p>After doing सम्प्रसारण, the letter generated due to the सम्प्रसारण and the स्वर that follows it together undergo a  पूर्वरूप-एकादेश.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p>सम्प्रसारणम् इत्युक्ते यण्-वर्णस्य स्थाने इक्-वर्णस्य आदेशः । <b>इग्यणः सम्प्रसारणम्</b> <a href="1.1.45.html">1.1.45</a> इत्यनेन सम्प्रसारणसंज्ञा विधीयते । सम्प्रसारणम् क्रियते चेत् जायमानात् इक्-वर्णात् परः सर्वदा अच्-वर्णः एव दृश्यते । तयोः पुनः <b>इको यणचि</b> <a href="6.1.77.html">6.1.77</a> इत्यनेन यणादेशः मा भूत् - एतत् स्पष्टीकर्तुमस्य सूत्रस्य निर्माणम् कृतमस्ति ।</p>
<p>कानिचन उदाहरणानि एतानि -</p>
<ol>
<li><b>वचिस्वपियजादीनां किति</b> <a href="6.1.15.html">6.1.15</a> इत्यनेन वच्, स्वप्, यज्, वद्, आदीनाम् धातूनाम् कित्-प्रत्यये परे सम्प्रसारणम् भवति । यथा -</li>
</ol>
<p>यज्  + क्त [<b>निष्ठा</b> <a href="3.2.102.html">3.2.102</a> इति क्त-प्रत्ययः</p>
<p>→ य्  अ ज्  त [इत्संज्ञालोपः, स्पष्टिकरणार्थम्  'य = य् + अ' इति पृथक्करणम् ]</p>
<p>→ इ अ ज् त [<b>वचिस्वपियजादीनां किति</b> <a href="6.1.15.html">6.1.15</a> इत्यनेन कित्-प्रत्यये परे यकारस्य सम्प्रसारणम् इकारः । अत्र केवलं यकारस्यैव सम्प्रसारणम् भवति, 'य् + अ' इत्यस्य वर्णद्वयस्य न, इति स्मर्तव्यम् ]</p>
<p>→ इ ज् त [इकार-अकारयोः <b>इको यणचि</b> <a href="6.1.77.html">6.1.77</a> इत्यनेन यणादेशः भवति चेत् पुनः यकारस्यैव निर्माणम् भवेत् । परन्तु तस्य अपवादत्वेन <b>सम्प्रसारणाच्च</b> <a href="6.1.108.html">6.1.108</a> इति पूर्वरूप-एकादेशः इकारः]</p>
<p>→ इष् त [<b>व्रश्चभ्रस्जसृजमृजयजराजभ्राजच्छशां षः</b> <a href="8.2.36.html">8.2.36</a> इति जकारस्य षकारः]</p>
<p>→ इष्ट [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम्]</p>
<ol>
<li><b>श्वयुवमघोनामतद्धिते</b> <a href="6.4.133.html">6.4.133</a> इत्यनेन श्वन्, युवन् , मघवन् इत्येतेषां तद्धितभिन्ने प्रत्यये परे सम्प्रसारणम् भवति । यथा - </li>
</ol>
<p>युवन् + ङे [चतुर्थ्यैकवचनस्य प्रत्ययः]</p>
<p>→ यु व् अ न् + ए [इत्संज्ञालोपः, स्पष्टिकरणार्थम्  'व = व् + अ' इति पृथक्करणम् ]</p>
<p>→ यु उ अ न् + ए [<b>श्वयुवमघोनामतद्धिते</b> <a href="6.4.133.html">6.4.133</a> इति सम्प्रसारणम् । वकारस्य सम्प्रसारणमुकारः।] </p>
<p>→ यु उ न् ए [उकार-अकारयोः <b>इको यणचि</b> <a href="6.1.77.html">6.1.77</a> इत्यनेन यणादेशः भवति चेत् पुनः वकारस्यैव निर्माणम् भवेत् । परन्तु तस्य अपवादत्वेन <b>सम्प्रसारणाच्च</b> <a href="6.1.108.html">6.1.108</a> इति पूर्वरूप-एकादेशः उकारः ]</p>
<p>→ यूने [<b>अकः सवर्णे दीर्घः</b> <a href="6.1.101.html">6.1.101</a> इति सवर्णदीर्घः]</p>
<ol>
<li><b>ग्रहिज्यावयिव्यधिवष्टिविचतिवृश्चतिपृच्छतिभृज्जतीनां ङिति च</b> <a href="6.1.16.html">6.1.16</a> इत्यनेन ग्रह्, व्यध्, प्रच्छ् एतेषां किति ङिति च परे सम्प्रसारणम् भवति । यथा -</li>
</ol>
<p>प्रच्छ् + लट् [<b>वर्त्तमाने लट्</b> <a href="3.2.102.html">3.2.102</a> इति लट्]</p>
<p>→ प्रच्छ् + तिप् [<b>तिप्तस्झि..</b> <a href="3.4.78.html">3.4.78</a> इति तिप्-प्रत्ययः]</p>
<p>→ प्रच्छ् + श + तिप् [<b>तुदादिभ्यः शः</b> <a href="3.1.77.html">3.1.77</a> इति श-विकरणम्]</p>
<p>→ प् र् अ च्छ् + अ + ति [इत्संज्ञालोपः, स्पष्टिकरणार्थम्  'प्र = प् + र् + अ ' इति पृथक्करणम्  ]</p>
<p>→ प् ऋ अ च्छ् + अ + ति [<b>सार्वधातुकमपित्</b> <a href="1.2.4.html">1.2.4</a> इत्यनेन श-प्रत्ययस्य ङित्वद्भावे प्राप्ते <b>ग्रहिज्यावयिव्यधिवष्टिविचतिवृश्चतिपृच्छतिभृज्जतीनां ङिति च</b> <a href="6.1.16.html">6.1.16</a> इति ऋकारस्य सम्प्रसारणम् रेफः]</p>
<p>→ प् ऋ च्छ् + अ + ति [ऋकार-अकारयोः <b>इको यणचि</b> <a href="6.1.77.html">6.1.77</a> इत्यनेन यणादेशः भवति चेत् पुनः रेफस्यैव निर्माणम् भवेत् । परन्तु तस्य अपवादत्वेन <b>सम्प्रसारणाच्च</b> <a href="6.1.108.html">6.1.108</a> इति पूर्वरूप-एकादेशः ऋकारः ]</p>
<p>→ पृच्छति ।</p>
<ol>
<li>'त्रयाणाम् पूरणः' अस्मिन् अर्थे  'त्रि' शब्दात् 'तीय' इति तद्धितप्रत्ययः विधीयते, तथा च प्रक्रियायाम् <b>त्रेः सम्प्रसारणम् च</b> <a href="5.2.55.html">5.2.55</a> इत्यनेन  सम्प्रसारणम् भवति । प्रक्रिया इयम् -</li>
</ol>
<p>त्रि + तीय [<b>त्रेः सम्प्रसारणम् च</b> <a href="5.2.55.html">5.2.55</a> इति तीय-प्रत्ययः]</p>
<p>→ त् + र् + ई + तीय</p>
<p>→ त्  + ऋ + ई + तीय [<b>त्रेः सम्प्रसारणम् च</b> <a href="5.2.55.html">5.2.55</a> इति सम्प्रसारणम् । ऋकारस्य सम्प्रसारणम् रेफः]</p>
<p>→ त् + ऋ + तीय [ऋकार-ईकारयोः <b>सम्प्रसारणाच्च</b> <a href="6.1.108.html">6.1.108</a> पूर्वरूप-एकादेशः ऋकारः]</p>
<p>→ तृतीय </p>
<p>ज्ञातव्यम् - वेदेषु अस्मिन् सूत्रे <b>वा छन्दसि</b> <a href="6.1.106.html">6.1.106</a> इत्यनेन विकल्पः क्रियते । अस्मिन् विषये विस्तारेण <b>वा छन्दसि</b> <a href="6.1.106.html">6.1.106</a> इत्यत्रैव उक्तमस्ति । </p>
<h2 id="kashika">Kashika</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p>पूर्वः इत्येव। सम्प्रसारणातचि परतः पूर्वपरयोः स्थाने पूर्वरूपम् एकादेशो भवति। यजि इष्टम्। वपि उप्तम्। ग्रहि गृहीतम्। सम्प्रसरणविधानसामर्थ्यात् विगृहीतस्य श्रवणे प्राप्ते पूर्वत्वं विधीयते। <b>वा छन्दसि</b> <a href="6.1.106.html">6.1.106</a> इत्येव, मित्रो नो अत्र वरुणो यज्यमानः। परपूर्वत्वविधाने सत्यर्थवत् सम्प्रसारणविधानम् इति इष्ट इत्येवमादिषु पूर्वत्वभावे यणादेशो भवत्येव। अन्तरङ्गे च अचि इऋतार्थं वचनम् इति बाह्ये पश्चात् सन्निपतिते पूर्वत्वं न भवति। शकह्वौ। शकह्वर्थम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p>संप्रसारणादचि परे पूर्वरूपमेकादेशः स्यात् । एत्येधत्यूठ्सु &lt;{SK73}&gt; । विश्वौहः । विश्वौहेत्यादि । छन्दस्येव ण्विरिति पक्षे णिजन्ताद्विच् ॥ </p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p>संप्रसारणादचि पूर्वरूपमेकादेशः। एत्येधत्यूठ्स्विति वृद्धिः। विश्वौहः, इत्यादि॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p><b>सम्प्रसारणाच्च</b> - संप्रसारणमिति । तेन वाहो यो यण् वकारस्तस्य ऊडिति लभ्यते । संप्रसारणमित्यननुवृत्तौ 'अलोऽन्त्यस्य' इति हकारस्य स्यात् । तदनुवृत्तौ तु ऊठो यण्स्थानिकत्वूलाभान्नालोऽन्त्यस्येति भवति । विआ ऊ आह् असिति स्थिते- । संप्रसारणाच्च ।इको यणची॑त्यतोऽचीति 'अमि पूर्वः' इत्यतः पूर्व इति चानुवर्तते । 'एकः पूर्वपरयोः' इत्यधिकृतम् । तदाह — संप्रसारणादित्यादिना । विआ ऊह असिति स्थिते आद्गुणमाशङ्क्याह — एत्येधत्यूठ्स्विति ।अनेन गुणापवादो वृद्धि॑रिति शेषः । विआऔहः । विआऔहा । इत्यादीति । विआवाड्भ्याम् विआवाड्भिः । विआवाड्भ्यः । विआऔहे । विआऔहः । विआऔहः । विआऔहोः विआऔहाम् । विआवाट्त्सु विआवाट्सु । ननु वहश्चेति ण्विविधौ 'छन्दसि सहः' इत्यतश्छन्दसीति केचिदनुवर्तयन्ति । तन्मते विआआह्शब्दस्य लोके कथं प्रयोग इत्यत आह — छन्दस्येव ण्विरितिपक्षे णिजन्ताद्विजिति । विआं वाहयतीत्यर्थे वाह् इ इति ण्यन्तात्अन्येभ्योऽपि दृश्यते॑ इति विचिनेड्वशि कृती॑ति इडभावे णिलोपेऽपृक्तलोपे उपपदसमासे विआआह्शब्दो सोते प्रयोगार्हः । किन्तु तस्य ऊठ् न भवति,अचः परस्मि॑न्निति णिलोपस्य स्थानिवत्त्वाऽभावेन तस्य भत्वाऽभावात् । वाहयतेः क्विपि विआवाह्शब्दस्य तूठ् निर्हाध एव,क्वौ लुप्त॑मिति णिलोपस्य स्थानिवत्त्वाऽभावेन तस्य भत्वाऽनपायात् । अत एवविभाषा पूर्वाह्णापरह्णाभ्या॑मिति सूत्रे प्रष्ठौह आगतं प्रष्ठवाङ्रूपर्यमिति लौकिकविग्रहवाक्ये 'प्रष्ठौह' इति प्रयोगः सङ्गच्छते । क्वचित्पुस्तकेछन्दस्येव ण्विरिति प्रामाणिकाः॑ इति पठते । 'कव्यपुरीष' इत्याद्युत्तरसूत्रे तदनुवृत्तेरावश्यकत्वादिति तदाशयः । अनः=शकटं वहतीत्यर्थे अनसि वहेः क्विप्, अनसो डश्चेति सस्य डश्च ।वचिस्वपियजादीनां किती॑ति यजादित्वाद्वकारस्य सम्प्रसापरणमुकारः ।संप्रसारणाच्चे॑ति पूर्वरूपम् । अनडुहिति रूपं । ततः सुबुत्पत्तिः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.108
sutra: सम्प्रसारणाच्च</p>
<hr />
<p>सम्प्रसारणविधानसामर्थ्यादिति। कथं पुनः सामर्थ्यम्, यावता संहितायां यण् विधीयते, असंहितायां संप्रसारणं चरितार्थम् ? नैत दस्ति;'संहितैकपदे नित्या'  इति वचनात्। वा च्छन्दसीत्येवेति। पूर्ववद्वाक्यभेदेन सम्बन्धः। यज्यमान इति। नन्विदानी मेवोक्तम् -विगृहीतस्य श्रवणं प्राप्नोति, तत्कथमत्र यणादेशः ? अत आह-पूर्वत्वविधाने हीति। सत्यम्, अनारब्धे पूर्वत्वे विगृहीतश्रवणं प्राप्नोति, सम्प्रसारणविधानं व्यर्थं मा भूदिति, पूर्वत्वविधाने हि सति तत्प्रतिपतिविषये अर्थवत्सम्प्रसारणमिति पूर्वत्वाभावपक्षे यणादेशे भवत्येव,'सम्प्रसारणपूर्वत्वे समानाङ्गग्रहणम्' , यस्मिन्नङ्गे संप्रसारणमवस्थितं तदन्तर्भूतो योऽच् तेनैव सह यथा स्यात्, इह मा भूत् -शकह्वौ, शकह्वर्थमिति, शकान् ह्वयतीति क्विपि यज्ञादित्वात्सम्प्रसारणम्, योऽन्त्यो धातोराकारः तस्मिन्नेवाङ्गेऽन्तर्भवति तस्य तावत् पूर्वत्वम्, विभक्त्योकारोऽर्थशब्दाकारश्च न तस्मिन्नङ्गेऽन्तर्भवत इति तयोः पूर्वत्वं न भवति। अत्र परिहारः -यणः स्थाने य इक् स संप्रसारणम्, एकादेशस्तु न यण्स्तानिकः, वर्णाश्रयत्वाच्चान्तादिवद्भावोऽपि नास्ति, एवं पूर्वत्वमेव तावन्न सम्प्रसारणम्, किं पुनः, तत्स्थानिक ऊकार इति पूर्वैकादेशाभावः। सम्प्रसारणदीर्घत्वे तु वचनसामर्थ्यादेकादेशस्य पूर्वं प्रत्यन्तवद्भावात् सम्प्रसारणव्यपदेशः। वृत्तिकारस्तु सम्प्रसारणत्वमभ्युपेत्य परिहारान्तरमाह -अन्तरङ्गे चेति । देशतो विप्रकर्षोऽत्र बाह्यत्वेनोपवर्णितः। कालतो विप्रकर्षस्तु पश्चादुपनिपाततः ॥ धातावनन्तर्भावकृतं बाह्यत्वम्, पश्चादुपनिपातस्तु स्पष्ट एव ॥</p></div>