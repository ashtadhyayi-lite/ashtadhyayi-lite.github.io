<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.1.1.html">
            <button class="muted-button">Prev 8.1.1</button>
        </a>
        <a href="8.1.3.html">
            <button class="muted-button">Next 8.1.3</button>
        </a>
        </nav><h2>Kashika</h2>
<hr />
<p>index: 8.1.2
sutra: तस्य परमाम्रेडितम्</p>
<hr />
<p>तस्य द्विरुक्तस्य यत् परं शब्दरूपं तदाम्रेडितसंज्ञं भवति। चौर चौर 3, वृषल वृषल 3, दस्यो दस्यो 3 घातयिष्यामि त्वा, बन्धयिष्यामि त्वा। आम्रेडितप्रदेशाः <em>आम्रेडितं भर्त्सने</em> [[8.2.95]] इत्येवमादयः।</p>
<h2>Siddhanta Kaumudi</h2>
<hr />
<p>index: 8.1.2
sutra: तस्य परमाम्रेडितम्</p>
<hr />
<p>द्विरूक्तस्य परं रूपमाम्रेडितसंज्ञं स्यात् । पटत्पटेति ॥</p>
<h2>Laghu Siddhanta Kaumudi</h2>
<hr />
<p>index: 8.1.2
sutra: तस्य परमाम्रेडितम्</p>
<hr />
<p>द्विरुक्तस्य परमाम्रेडितम् स्यात् ॥</p>
<h2>Balamanorama</h2>
<hr />
<p>index: 8.1.2
sutra: तस्य परमाम्रेडितम्</p>
<hr />
<p><em>तस्य परमाम्रेडितम्</em> - अभियुक्ताश्चाहुः — ॒क्वचित्प्रवृत्तिः क्वचिदप्रवृत्तिः क्वचिद्विभाषा क्वचिदन्यदेव । शिष्टप्रयोगाननुसृत्य लोके विज्ञेयमेतद्बहुलग्रहे तु ।॑ इति । ननु किमाम्रेडितं नाम , तत्राह — तस्य परमाम्रेडितम् । 'सर्वस्य द्वे' इत्यनन्तरमिदं सूत्रं पठते । ततश्चतस्ये॑त्यनेन द्विरुक्तस्येति लभ्यते । अवयववाचिपरशब्दयोगे अत एव ज्ञापकात्षष्ठी । तदाह — द्विरुक्तस्येत्यादिना । पटत्पटेतीति । पटत् पटत् इतीति स्थिते तकारस्येकारस्य च पररूपमिकारः । ततश्च आद्गुणः ।</p>
<h2>Padamanjari</h2>
<hr />
<p>index: 8.1.2
sutra: तस्य परमाम्रेडितम्</p>
<hr />
<p>'तस्य'  इत्यवयवयोगे षष्ठी, परशब्दोऽवयवचनः ।'दिक्शब्दाञ्चूतरपद'  इत्यत्र यद्यपि'दिशि दृष्टः शब्दो दिक्शब्दः'  - इत्याश्रयणात्सम्प्रत्यदिक्शिब्दत्वेऽपि पञ्चमी विहिता, तथाप्यस्मादेव निर्देशादवयववाचिभिर्योगे षष्ठी भवति । एवं च पूर्वं कायस्येत्यादि सिद्धं भवति । उदाहरणे - ठाम्रडितं भर्त्सनेऽ इति प्लुतः । तस्य ग्रहणं विषयावधारणार्थम् -तस्यैतस्यानन्तरस्य द्विरुक्तस्येति, तेन पाष्ठिके द्विर्वचने इयं संज्ञा न भवति । ननु आम्रेडितशब्दो निघण्टुअषु प्रसिद्धः - ठार्म्रडितं द्विस्त्रिरुक्तम्ऽ इति ? सत्यमर्थे प्रसिद्धः; इह तु शब्दे परिभाष्यते  महासंज्ञाकरणं पूर्वाचार्यानुरोधेन ॥</p></div>