<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.3.34.html">
            <button class="muted-button">Prev 1.3.34</button>
        </a>
        <a href="1.3.36.html">
            <button class="muted-button">Next 1.3.36</button>
        </a>
        </nav><h2>Kashika</h2>
<hr />
<p>index: 1.3.35
sutra: अकर्मकाच्च</p>
<hr />
<p>वेः कृञ इत्यनुवर्तते। विपूर्वात् करोतेरकर्मकादकर्मकक्रियावचनादात्मनेपदं भवति। विकुर्वते सैन्धवाः। साधु दान्ताः शोभनं वल्गन्ति इत्यर्थः। ओदनस्य पूर्णाश् छात्रा विकुर्वते। निष्फलं चेष्टन्ते इत्यर्थः।</p>
<h2>Siddhanta Kaumudi</h2>
<hr />
<p>index: 1.3.35
sutra: अकर्मकाच्च</p>
<hr />
<p>वेः कृञ इत्येव । छात्रा विकुर्वते । विकारं लभन्ते इत्यर्थः । </p>
<h2>Balamanorama</h2>
<hr />
<p>index: 1.3.35
sutra: अकर्मकाच्च</p>
<hr />
<p><em>अकर्मकाच्च</em> - अकर्मकाच्च । वेः कृञ इत्यवेति । तथा च अकर्मकात् विपूर्वात् कृञ आत्मनेपदमित्यर्थः । 'विकुर्वते' इत्येतद्व्याचष्टे  —  विकारं लभन्ते इति । लाभे विकारस्य कर्मत्वेपि धात्वर्थोपसङ्ग्रहादकर्मकत्वम् । </p>
<h2>Padamanjari</h2>
<hr />
<p>index: 1.3.35
sutra: अकर्मकाच्च</p>
<hr />
<p>ओदनस्य पूर्णा इति। सुहितार्थयोगे षष्ठी भवति, ज्ञापनात्, यदयं पूरणगुणसुहितार्थेति सुहितार्थयोगे या षष्ठी सा न समस्यत इत्याह, तज्ज्ञापयत्याचार्यः- भवति सुहितार्थयोगे षष्ठीति। अकर्मकादिति किमिति। पूर्वसूत्रे वेरिति योगविभागेनेष्टसिद्धिं मन्यते, न चैवमतिप्रसङ्गः, शब्दकर्मण इत्यस्य नियमार्थत्वात् - कर्मणि यदि भवति शब्द एवेति, कट्ंअ विकरोतीति। विपरीतोऽपि नियमः सम्भाव्येत-शब्दे यदि भवति कर्मण्येवेति, ततश्चात्रापि स्यादिति भावः॥</p></div>