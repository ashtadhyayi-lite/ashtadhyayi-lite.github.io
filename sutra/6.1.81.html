<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.80.html"><button class="muted-button">Prev 6.1.80</button></a>
        <a href="6.1.82.html"><button class="muted-button">Next 6.1.82</button></a>
        </nav><h2 class="dev">क्षय्यजय्यौ शक्यार्थे</h2><p class="sname"><font color=blue>6-1-81 क्षय्यजय्यौ शक्यार्थे</font> <font color="DeepPink"> संहितायाम्</font> <font color="ForestGreen">अचि</font> <font color="Red">एचः</font> <font color="Maroon">प्रत्यये</font> <font color="Brown">धातोः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.81
sutra: क्षय्यजय्यौ शक्यार्थे</p>
<hr />
<p>शक्यार्थे क्षय्य-जय्यौ</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.81
sutra: क्षय्यजय्यौ शक्यार्थे</p>
<hr />
<p>'शक्यम्' अस्मिन् अर्थे 'क्षय्य' तथा 'जय्य' एतौ शब्दौ निपात्येते ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.81
sutra: क्षय्यजय्यौ शक्यार्थे</p>
<hr />
<p>The words क्षय्य is provided readymade with the meaning 'the one that can be reduced'.  The word  जय्य  is provided readymade with the meaning 'the one that can be won'</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.81
sutra: क्षय्यजय्यौ शक्यार्थे</p>
<hr />
<p>क्षि जि इत्येतयोर्धात्वोः यति रत्यये परतः शक्यार्थे गम्यमाने एकारस्य अयादेशो निपात्यते। शक्यः क्षेतुम् क्षय्यः। शक्यो जेतुम् जय्यः। शक्यार्थे इति किम्? क्षेयं पापम्। जेयो वृषलः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.81
sutra: क्षय्यजय्यौ शक्यार्थे</p>
<hr />
<p>यान्तादेशनिपातनार्थमिदम् । क्षेतु शक्यं क्षय्यम् । जेतु शक्यं जय्यम् । शक्यार्थे किम् । क्षेतुं योग्यं क्षेयं पापम् । जेयं मनः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.81
sutra: क्षय्यजय्यौ शक्यार्थे</p>
<hr />
<p>निपातनम् इत्युक्ते 'सिद्ध-प्रक्रियस्य निर्देशः' । इत्युक्ते, आचार्यः येषां शब्दानां प्रक्रियां विना एव निर्देशं करोति, ते शब्दाः 'निपात्यन्ते' इति उच्यते । वर्तमानसूत्रेण 'शक्यम्' अस्मिन् अर्थे 'क्षय्य' तथा 'जय्य' एतौ शब्दौ निपात्येते -</p>
<p>1) क्षेतुं शक्यम् = क्षय्यम् । यस्य क्षयं कर्तुं शक्यते, तत् क्षय्यमस्ति, इति उच्यते । यथा - धनं क्षय्यम् ।              </p>
<p>2) जेतुं शक्यम् = जय्यम् । यस्मिन् विजयं प्राप्तुं शक्यते, तत् जय्यमस्ति, इति उच्यते । यथा - अर्जुनः अजय्यः ।</p>
<p>ज्ञायव्यम्  -  'क्षि'-धातोः यत्-प्रत्यये कृते 'क्षेयम्' इत्यपि कश्चन शब्दः जायते । अयम् शब्दः भिन्नः अस्ति  । तस्य अर्थः - 'क्षेतुम् योग्यः' इति ।  तथैव, 'जि'-धातुनिर्मितः 'जेय' शब्दः अपि भिन्नः, तस्य अर्थः 'जेतुम् योग्यः' इति । उदाहरणानि एतानि -</p>
<p>1) धनम् क्षय्यम्, पापं क्षेयम् । धनस्य क्षयं कर्तुं शक्यते, अतः धनम् क्षय्यमस्ति । पापस्य क्षयः कर्तव्यः, अतः पापम् क्षेयमस्ति ।</p>
<p>2) अर्जुनः अजय्यः । मनः जेयम् । अर्जुने विजयं प्राप्तुम् कोऽपि न शक्तवान्, अतः अर्जुनः अजय्यः आसीत् ।  मनः जेतुं योग्यम्, अतः मनः जेयमस्ति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.81
sutra: क्षय्यजय्यौ शक्यार्थे</p>
<hr />
<p><b>क्षय्यजय्यौ शक्यार्थे</b> - क्षय्यजय्यौ शक्यार्थे । शक्यार्थे क्षय्यजय्यशब्दौ वाचकतया वर्तेते इत्यर्थः । ननु किमपि कार्यं विधेयमत्र न दृश्यते इत्यत आह — यान्तेति । प्रातिस्विकविधिं विंना सिद्धप्रक्रियस्य शब्दस्वरूपस्य निर्देशो निपातनम् । ततश्च शक्यार्थके यादौ प्रत्यये परेक्षि क्षये॒॑जि जये॑इति धातोरेचोऽयिति यान्तादेशः स्यादिति विधानमत्र फलति । शक्यार्थे क्षिज्योर्यान्त इति प्रातिस्विकविधौ गौरवादेवं निपातनमिति भावः । क्षय्यमिति ।कृत्या॑इत्यधिकारे क्षिधातोरचो यदिति यत्प्रत्ययः । स चशकि लिङ् चे॑ति शक्यार्थः । शक्यार्थे लिङ् स्याच्चात्कृत्या इति तदर्थः ।सार्वधातुकार्धधातुकयो॑रिति इकारस्य गुण एकारः । तस्या.ञच्परकत्वाऽभावादप्राप्तोऽयादेशोऽत्र निपात्यते । जय्यमित्यपि पूर्ववत् । शक्यार्थे किमिति । 'शक्यार्थे' इत्यस्य किं प्रयोजनमिति प्रश्नः । क्षेतुमित्यादि । क्षेतुं योग्यं क्षेयं पापम् । जेतुं योग्यं जेयं मन इत्यन्वयः ।अर्हे कृत्यतृचश्चे॑ति यत् । स च न शक्यार्थक इति नात्र यान्तादेश इत्यर्थः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.81
sutra: क्षय्यजय्यौ शक्यार्थे</p>
<hr />
<p>उदाहरणे शक्यार्थे कृत्यः, प्रत्युदाहरणे त्वावश्यके ॥</p></div>