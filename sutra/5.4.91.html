<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.90.html">
            <button class="muted-button">Prev 5.4.90</button>
        </a>
        <a href="5.4.92.html">
            <button class="muted-button">Next 5.4.92</button>
        </a>
        </nav><h2>Kashika</h2>
<hr />
<p>index: 5.4.91
sutra: राजाहस्सखिभ्यष्टच्</p>
<hr />
<p>राजनहन् सखि इत्येवमन्तात् प्रातिपदिकात् टच् प्रत्ययो भवति। महाराजः। मद्रराजः। परमाहः। उत्तमाहः। राज्ञः सखा राजसखः। ब्राह्मणसखः। इह कस्मान् न भवति, मद्राणाम् राज्ञी मद्रराज्ञी? लिङ्गविशिष्टपरिभाषया प्राप्नोति? लघ्वक्षरस्य पूर्वनिपाते प्राप्ते राजशब्दस्य सवर्णदीर्घार्थं प्रथमं प्रयोगं कुर्वन्नेतद् ज्ञापयति यस्य अकारेण सवर्णदीर्घत्वं सम्भवति तस्य इदं ग्रहणम् इति।</p>
<h2>Siddhanta Kaumudi</h2>
<hr />
<p>index: 5.4.91
sutra: राजाहस्सखिभ्यष्टच्</p>
<hr />
<p>एतदन्तात्तत्पुरुषाट्टच् स्यात् । परमराजः । अतिराजी । कृष्णसखः ॥ </p>
<h2>Laghu Siddhanta Kaumudi</h2>
<hr />
<p>index: 5.4.91
sutra: राजाहस्सखिभ्यष्टच्</p>
<hr />
<p>एतदन्तात्तत्पुरुषाट्टच् स्यात्। परमराजः॥</p>
<h2>Balamanorama</h2>
<hr />
<p>index: 5.4.91
sutra: राजाहस्सखिभ्यष्टच्</p>
<hr />
<p><em>राजाऽहस्सखिभ्यष्टच्</em> - राजाहःसखिभ्यष्टच् ।तत्पुरुषस्याङ्गुलेः॑ इत्यतस्तत्पुरुषस्येत्यनुवृत्तं पञ्चमीबहुवचनत्वेन विपरिणतं 'राजाहःसखिभ्यः' इत्यनेन विशेष्यते । तदन्तविधिः । तदाह — एतदन्तादिति । परमराज इति । परमश्चासौ राजा चेति विग्रहः । 'अत्यादयः' इति समासः । टचि टिलोपः । कृष्णसख इति । कृष्णस्य सखेति विग्रहः । समासान्तष्टच् ।यस्येति चे॑ति इकारलोपः । </p>
<h2>Padamanjari</h2>
<hr />
<p>index: 5.4.91
sutra: राजाहस्सखिभ्यष्टच्</p>
<hr />
<p>इह कस्मादिति। किं च स्याद्यद्यत्र टच् स्यात् ?'भस्याढेअ तद्धिते'  इति पुंवद्भावेन ङीपि निवृते टचि टिलापे सति टित्वान्ङीपि मद्रराजीति स्यात्, भद्ररार्ज्ञीति चेप्यते। तस्मादत्र टचोऽनुत्पत्तिवक्तव्येति भावः। टचश्चित्करणमन्तोदातार्थम्; अन्यथा प्रत्ययस्य समासेकदशत्वाद्विधुरः, प्रधुर इत्यादाविव प्रत्ययस्वरोऽव्ययपूर्वपदप्रकृतिस्वरेण बाध्येत ॥</p></div>