<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.59.html">
            <button class="muted-button">Prev 5.4.59</button>
        </a>
        <a href="5.4.61.html">
            <button class="muted-button">Next 5.4.61</button>
        </a>
        </nav><h2>Kashika</h2>
<hr />
<p>index: 5.4.60
sutra: समयाच्च यापनायाम्</p>
<hr />
<p>कृञः इत्येव। कृषौ इति निवृत्तम्। कर्तव्यस्यावसरप्राप्तिः समयः, तस्य अतिक्रमणं यापना। समयशब्दाद् यापनायां गम्यमानायां डाच् प्रत्ययो भवति कृञो योगे। समयाकरोति। समयं यापयति, कालक्षेपं करोति इत्यर्थः। यापनायाम् इति किम्? समयं करोति।</p>
<h2>Siddhanta Kaumudi</h2>
<hr />
<p>index: 5.4.60
sutra: समयाच्च यापनायाम्</p>
<hr />
<p>कृषाविति निवृत्तम् । कृञो योगे डाच् स्यात् । समयाकरोति । कालं यापयतीत्यर्थः ॥</p>
<h2>Balamanorama</h2>
<hr />
<p>index: 5.4.60
sutra: समयाच्च यापनायाम्</p>
<hr />
<p><em>समयाच्च यापनायाम्</em> - समयाच्च । कृषाविति निवृत्तम् । समयशब्दाद्यापनायां गम्यमानायां डाजित्यर्थः । समयाकरोतीति । करोतिरिह यापनायामित्याह — यापयतीति.अतिक्रान्तं करोतीत्यर्थः ।अद्येदं कर्तव्य॑मित्युक्ते विघ्नं कञ्चिदापाद्य कालक्षेपं करोतीति यावत् । </p>
<h2>Padamanjari</h2>
<hr />
<p>index: 5.4.60
sutra: समयाच्च यापनायाम्</p>
<hr />
<p>समयाकरोतीति। ठद्य मे पारवाश्यं श्वः परश्वो वास्य समयःऽ इत्येवं यो बहुषु दिवसेषु अतिवर्तते स एवमुत्यते। समयं करोतीति। समयःउनियमः, सङ्गमो वा - समयनं समय इति ॥</p></div>