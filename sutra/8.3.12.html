<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.11.html"><button class="muted-button">Prev 8.3.11</button></a>
        <a href="8.3.13.html"><button class="muted-button">Next 8.3.13</button></a>
        </nav><h2 class="title">कानाम्रेडिते</h2><p class="sname"><font color=blue>8-3-12 कान् आम्रेडिते</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <font color="Maroon">रु</font> <font color="Brown">नः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.12
sutra: कानाम्रेडिते</p>
<hr />
<p>कान्-पदस्य आम्रेडिते रुँ </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.12
sutra: कानाम्रेडिते</p>
<hr />
<p>'कान्' इत्यस्य नकारस्य आम्रेडिते (कान्-शब्दे) परे रुँत्वम् भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.12
sutra: कानाम्रेडिते</p>
<hr />
<p>The नकार of  'कान्' is converted to रुँ when followed by an आम्रेडित.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.12
sutra: कानाम्रेडिते</p>
<hr />
<p>कानित्येतस्य नकार्स्य रुः भवति आम्रेडिते परतः। कांस्कानामन्त्रयते। कांस्कान् भोजयति। अस्य कस्कदिषु पाठो द्रष्टव्यः। तेन <b>कुप्वोः ≍क≍पौ च</b> <a href="8.3.37.html">8.3.37</a> इति न भवति। <b>समः सुटि</b> <a href="8.3.5.html">8.3.5</a> इत्यतो वा सकारोऽनुवर्तते, स एव अत्र विधीयते। पूर्वेषु योगेषु सम्बन्धावृत्त्या गतस्य रोः अत्र अनभिसम्बन्धः। आम्रेडिते इति किम्? कान् कान् पश्यति। एकोऽत्र कुत्सायाम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.12
sutra: कानाम्रेडिते</p>
<hr />
<p>कान्नकारस्य रुः स्यादाम्रेडिते परे । संपुंकानामिति सः । यद्वा ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.12
sutra: कानाम्रेडिते</p>
<hr />
<p>कान्नकारस्य रुः स्यादाम्रेडिते। काँस्कान्, कांस्कान्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.12
sutra: कानाम्रेडिते</p>
<hr />
<p>सूत्रपाठे <b>मतुवसो रु सम्बुद्धौ छन्दसि</b> <a href="8.3.1.html">8.3.1</a> इत्यस्मात् सूत्रात् आरभ्य <b>कानाम्रेडिते</b> <a href="8.3.12.html">8.3.12</a> इति सूत्रम् यावत् द्वादशेषु सूत्रेषु 'रुँ' इति आदेशविधानम् क्रियते । अस्य <b>रुत्वप्रकरणस्य</b> इदम् द्वादशम् (अन्तिमम्) सूत्रम् । <b>किम्-शब्दस्य द्वितीयाबहुवचनस्य कान् इति रूपस्य नकारस्य आम्रेडिते परे (इत्युक्ते, अन्यस्मिन् कान्-शब्दे परे) रुँत्वम् भवति</b> इति अस्य सूत्रस्य अर्थः । </p>
<p><qt>कान्</qt> इति शब्दः यत्र पौनःपुन्यम् दर्शयितुम् प्रयुज्यते, तत्र <b>नित्यवीप्सयोः</b> <a href="8.1.4.html">8.1.4</a> इति सूत्रेण तस्य द्वित्वे कृते <qt>कान् कान्</qt> (whom all इति अर्थः, हिन्दीभाषायाम् 'किसकिसको' इति) इति जायते । अत्र विद्यमानस्य द्वितीय-कान्-शब्दस्य <b>तस्य परमाम्रेडितम्</b> <a href="8.1.2.html">8.1.2</a> इति सूत्रेण आम्रेडितसंज्ञा भवति । अस्मिन् आम्रेडितसंज्ञके परे प्रथम-कान्-शब्दस्य नकारस्य प्रकृतसूत्रेण रुत्वम् भवति । प्रक्रिया इयम् —</p>
<p><pr></p>
<p>कान् कान् [<b>नित्यवीप्सयोः</b> <a href="8.1.4.html">8.1.4</a> इति द्वित्वम् । अत्र विद्यमानस्य द्वितीय-कान्-शब्दस्य आम्रेडितसंज्ञा भवति । </p>
<p>→ कारुँ + कान् [<b>कानाम्रेडिते</b> <a href="8.3.12.html">8.3.12</a> इति  आम्रेडिते परे कान्-शब्दस्य नकारस्य रुँत्वम् ]</p>
<p>→ काँरुँ कान् / कांरुँ कान् [<b>अत्रानुनासिकः पूर्वस्य तु वा</b> <a href="8.3.2.html">8.3.2</a> इत्यनेन रुँ-इत्यस्मात् पूर्वस्य विकल्पेन अनुनासिकः । अनुनासिकाभावे <b>अनुनासिकात् परोऽनुस्वारः</b> <a href="8.3.4.html">8.3.4</a> इति अनुस्वारः]</p>
<p>→ काँः कान् / कांः कान् [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>→ काँस् कान् / कांस् कान् [<b>कुप्वोः ≍क ≍पौ च</b> <a href="8.3.37.html">8.3.37</a> इति जिह्वामूलीये प्राप्ते तद्बाधित्वा &lt;!सम्पुंकानाम् सो वक्तव्यः!&gt; अनेन वार्त्तिकेन विसर्गस्य सकारादेशः]</p>
<p>→ काँस्कान्, कांस्कान्</p>
<p></pr></p>
<p>यथा, <qt>देवदत्तः कांस्कान् भोजयति (Whom all does Devadatta feed?)</qt>, <qt>देवदत्तः कांस्कान् आमन्त्रयत् (Whom all did Devadatta invite?)</qt> इत्यादिषु वाक्येषु अस्य शब्दस्य प्रयोगः कृतः दृश्यते ।  </p>
<p><title>जिह्वामूलीयं बाधित्वा विसर्गस्य नित्यम् सकारादेशः</title></p>
<p>उपरिनिर्दिष्टायाम् प्रक्रियायाम् <qt>काँःकान् / कांःकान्</qt> इत्यस्याम् अवस्थायाम् <b>कुप्वोः ≍क ≍पौ च</b> <a href="8.3.37.html">8.3.37</a> इत्यनेन विसर्गस्य विकल्पेन जिह्वामूलीये प्राप्ते तद्बाधित्वा तस्य सकारादेशः इष्यते । तदर्थम् काशिकायाम् तिस्रः पद्धतयः उक्ताः सन्ति —</p>
<p><hlb>1. &lt;!सम्पुंकानां सो वक्तव्यः!&gt; इति वार्त्तिकेन विसर्गस्य नित्यम् सकारादेशः —</hlb></p>
<p>सम्, पुम्, कान् एतेषाम् शब्दानां विषये यत्र रुँत्व भवति, तत्र रेफस्य विसर्गादेशे कृते, तस्य विसर्गस्य नित्यमेव सकारादेशः भवति, इति अस्य वार्त्तिकस्य आशयः । यथा —</p>
<p><list></p>
<p>i) <qt>सम् + सुट् + कर्तृ</qt> इत्यत्र <qt>सम्</qt>-इत्यस्य मकारस्य <b>समः सुटि</b> <a href="8.3.5.html">8.3.5</a> इत्यनेन रुत्वे, ततश्च <b>खरवसानयोर्विसर्जनीयः</b> <a href="8.3.15.html">8.3.15</a> इत्यनेन विसर्गादेशे कृते, <qt>सँःस्कर्तृ / संःस्कर्तृ</qt>  इति सिद्धे अग्रे विसर्गस्य <b>वा शरि</b> <a href="8.3.36.html">8.3.36</a> इत्यनेन विकल्पेन सकारादेशः प्राप्नोति, तद् बाधित्वा वार्त्तिकेन <b>नित्यम्</b> एव सकारादेशः भवति, येन <qt>सँस्स्कर्तृ / संस्स्कर्तृ</qt> इति प्रयोगौ सिद्ध्यतः ।</p>
<p>ii) <qt>पुम् + काम</qt> इत्यत्र पुम्-इत्यस्य मकारस्य <b>पुमः खय्यम्परे</b> <a href="8.3.6.html">8.3.6</a>  इत्यनेन रुत्वे, ततश्च <b>खरवसानयोर्विसर्जनीयः</b> <a href="8.3.15.html">8.3.15</a> इत्यनेन विसर्गादेशे कृते, <qt>पुँःकाम / पुंःकाम</qt>  इति सिद्धे अग्रे विसर्गस्य <b>इदुदुपधस्य चाप्रत्ययस्य</b> <a href="8.3.41.html">8.3.41</a> इत्यनेन नित्यम् षकारादेशे प्राप्ते, तद्बाधित्वा अनेन वार्त्तिकेन विसर्गस्य सकारादेशः भवति, येन <qt>पुँस्काम / पुंस्काम</qt> इति प्रयोगौ सिद्ध्यतः । </p>
<p>iii) <qt>कान् + कान्</qt> इत्यत्र कान्-इत्यस्य नकारस्य <b>कानाम्रेडिते</b> <a href="8.3.12.html">8.3.12</a>  इत्यनेन रुत्वे, ततश्च <b>खरवसानयोर्विसर्जनीयः</b> <a href="8.3.15.html">8.3.15</a> इत्यनेन विसर्गादेशे कृते, <qt>काँःकान् / कांःकान्</qt>   इति सिद्धे अग्रे विसर्गस्य <b>कुप्वोः ≍क≍पौ च</b> <a href="8.3.37.html">8.3.37</a> इत्यनेन विकल्पेन जिह्वामूलीये प्राप्ते, तद्बाधित्वा अनेन वार्त्तिकेन विसर्गस्य सकारादेशः भवति, येन <qt>काँस्कान् / कांस्कान्</qt> इति प्रयोगौ सिद्ध्यतः ।   </p>
<p></listsp></p>
<p><hlb>2. <b>समः सुटि</b> <a href="8.3.5.html">8.3.5</a> इत्यत्र सकारप्रश्लेषं कृत्वा तस्य अत्र अनुवृत्तिः —</hlb></p>
<p><b>समः सुटि</b> <a href="8.3.5.html">8.3.5</a> इति सूत्रे भाष्यकारेण सकारप्रश्लेषं कृत्वा <b>समः स्सुटि</b> इति द्विसकारकः निर्देशः करणीयः - इति उक्तम् अस्ति । अत्र प्रश्लिष्टः सकारः प्रकृतसूत्रे अपि अनुवर्त्यते चेत् <b>कानाम्रेडिते स्</b> इति सूत्रम् अत्र सिद्ध्यति ।  <hl>आम्रेडिते परे कान्-शब्दस्य नकारस्य सकारादेशः भवति</hl> इति सूत्रार्थः करणीयः इति अत्र आशयः अस्ति । एतादृशे आदेशे कृते अत्र यद्यपि रुँ इति नास्ति, तथापि <b>अत्रानुनासिकः पूर्वस्य तु वा</b> <a href="8.3.2.html">8.3.2</a> इति अधिकारसामर्थ्यात् अत्र विकल्पेन अनुनासिकादेशम्, पक्षे च अनुस्वारागमम् कृत्वा <qt>कांस्कान् / काँस्कान्</qt> इति द्वे रूपे अवश्यं सम्भवतः । </p>
<p><hlb>3. कस्कादिगणे निर्देशात् निपातनम् —</hlb></p>
<p><b>कस्कादिषु च</b> <a href="8.3.48.html">8.3.48</a> इत्यस्मिन् सूत्रे निर्दिष्टे कस्कादिगणे ते सर्वे शब्दाः विद्यन्ते, येषाम् विषये विसर्गस्य अन्यविधीन् बाधित्वा सकारादेशः एव भवति । <qt>कांस्कान्</qt> इति शब्दः अपि अस्मिन्नेव गणे विद्यते । अस्य गणस्य आकृतिगणत्वात् <qt>काँस्कान्</qt> शब्दस्य ग्रहणम् अपि तत्र शक्यम् । अनेन प्रकारेण एतयोः शब्दयोः विद्यमानम् सत्वम् समर्थयितुम् शक्यते ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.12
sutra: कानाम्रेडिते</p>
<hr />
<p><b>कानाम्रेडिते</b> - कानाम्रेडिते ।का॑निति द्वितीयान्तशब्दस्वरूपपरं षष्ठन्तम् । षष्ठ्याः सौत्रो लुक् । नलोपाभावोऽपि सौत्र एव । अलोऽन्त्यपरिभाषया कान्शब्दान्तस्येति लभ्यते । 'रु' इत्यनुवर्तते, तदाह — कान्नकारस्येत्यादिना । संपुंसानामिति । 'कान्' इत्यस्य वीप्सायां द्विर्वचने कान्-कान् इति स्थिते प्रथमनकारस्य रुत्वेऽनुनासिकानुस्वारविकल्पः । रेफस्य विसर्गः । तस्य 'विसर्जनीयस्य स' इति सत्वं बाधित्वाकुप्वो॑रिति प्राप्तौसंपुंकाना॑मिति सत्वमित्यर्थः । वस्तुतस्तुसंपुंकाना॑मिति वार्तिके कानिति निष्फलमित्याह — यद्वेति । </p></div>