<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.3.11.html">
            <button class="muted-button">Prev 8.3.11</button>
        </a>
        <a href="8.3.13.html">
            <button class="muted-button">Next 8.3.13</button>
        </a>
        </nav><h2>Kashika</h2>
<hr />
<p>index: 8.3.12
sutra: कानाम्रेडिते</p>
<hr />
<p>कानित्येतस्य नकार्स्य रुः भवति आम्रेडिते परतः। कांस्कानामन्त्रयते। कांस्कान् भोजयति। अस्य कस्कदिषु पाठो द्रष्टव्यः। तेन <em>कुप्वोः ≍क≍पौ च</em> [[8.3.37]] इति न भवति। <em>समः सुटि</em> [[8.3.5]] इत्यतो वा सकारोऽनुवर्तते, स एव अत्र विधीयते। पूर्वेषु योगेषु सम्बन्धावृत्त्या गतस्य रोः अत्र अनभिसम्बन्धः। आम्रेडिते इति किम्? कान् कान् पश्यति। एकोऽत्र कुत्सायाम्।</p>
<h2>Siddhanta Kaumudi</h2>
<hr />
<p>index: 8.3.12
sutra: कानाम्रेडिते</p>
<hr />
<p>कान्नकारस्य रुः स्यादाम्रेडिते परे । संपुंकानामिति सः । यद्वा ॥</p>
<h2>Laghu Siddhanta Kaumudi</h2>
<hr />
<p>index: 8.3.12
sutra: कानाम्रेडिते</p>
<hr />
<p>कान्नकारस्य रुः स्यादाम्रेडिते। काँस्कान्, कांस्कान्॥</p>
<h2>Balamanorama</h2>
<hr />
<p>index: 8.3.12
sutra: कानाम्रेडिते</p>
<hr />
<p><em>कानाम्रेडिते</em> - कानाम्रेडिते ।का॑निति द्वितीयान्तशब्दस्वरूपपरं षष्ठन्तम् । षष्ठ्याः सौत्रो लुक् । नलोपाभावोऽपि सौत्र एव । अलोऽन्त्यपरिभाषया कान्शब्दान्तस्येति लभ्यते । 'रु' इत्यनुवर्तते, तदाह — कान्नकारस्येत्यादिना । संपुंसानामिति । 'कान्' इत्यस्य वीप्सायां द्विर्वचने कान्-कान् इति स्थिते प्रथमनकारस्य रुत्वेऽनुनासिकानुस्वारविकल्पः । रेफस्य विसर्गः । तस्य 'विसर्जनीयस्य स' इति सत्वं बाधित्वाकुप्वो॑रिति प्राप्तौसंपुंकाना॑मिति सत्वमित्यर्थः । वस्तुतस्तुसंपुंकाना॑मिति वार्तिके कानिति निष्फलमित्याह — यद्वेति । </p></div>