<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.4.19.html">
            <button class="muted-button">Prev 2.4.19</button>
        </a>
        <a href="2.4.21.html">
            <button class="muted-button">Next 2.4.21</button>
        </a>
        </nav><h2>Kashika</h2>
<hr />
<p>index: 2.4.20
sutra: संज्ञायां कन्थोशीनरेषु</p>
<hr />
<p>संज्ञायां विषये कन्थाऽनतस् तत्पुरुषो नपुंसकलिङ्गो भवति, सा चेत् कन्था उशीनरेसु भवति। सौशमिकन्थम्। आह्वरकन्थम्। संज्ञायाम् इति किम्? वीरणकन्था। उशीनरेषु इति किम्? दाक्षिकन्था। परविल्लिङ्गता पवाद इदं प्रकरणम्।</p>
<h2>Siddhanta Kaumudi</h2>
<hr />
<p>index: 2.4.20
sutra: संज्ञायां कन्थोशीनरेषु</p>
<hr />
<p>कन्थान्तस्तत्पुरुषः क्लीबं स्यात्सा चेदुशीनरदेशोत्पन्नायाः कन्थायाः संज्ञा । सुशमस्यापत्यानि सौशमयः तेषां कन्था सौशमिकन्थम् । संज्ञायां किम् । वीरणकन्था । उशीनरेषु किम् । दाक्षिकन्था ॥ </p>
<h2>Balamanorama</h2>
<hr />
<p>index: 2.4.20
sutra: संज्ञायां कन्थोशीनरेषु</p>
<hr />
<p><em>संज्ञायां कन्थोशीनरेषु</em> - संज्ञायां कन्थो । सुगममेव । उपज्ञा । उपज्ञायते=प्रथमं ज्ञायत इत्युपज्ञा ।स्त्रियां क्ति॑न्नित्यधिकारे 'आतश्चोपसर्गे' इति कर्मण्यङ् । उपक्रम्यते=आरभ्यते इत्युपक्रमः । कर्मणि घञ् ।नोदात्तोपदेशस्ये॑ति वृद्धिनिषेधः । उपज्ञा चोपक्रमश्चेति समाहारद्वन्द्वः । 'तत्पुरुष' इत्यस्य विशेषमिदम् । तदन्तविधिः ।स नपुंसक॑मित्यतोनपुंसक॑मित्यनुवर्तते । </p>
<h2>Padamanjari</h2>
<hr />
<p>index: 2.4.20
sutra: संज्ञायां कन्थोशीनरेषु</p>
<hr />
<p>संज्ञायां कन्थोशीनरेषु॥ तत्पुरुषस्य कन्थया विशेषणातदन्तविधिरित्याह - कन्थान्तस्तत्पुरुष इति। सौशमिकन्थमिति। सुशमस्यापत्यानि सौशमयः॥</p></div>