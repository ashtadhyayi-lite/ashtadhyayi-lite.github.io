<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.3.30.html">
            <button class="muted-button">Prev 2.3.30</button>
        </a>
        <a href="2.3.32.html">
            <button class="muted-button">Next 2.3.32</button>
        </a>
        </nav><h2>Kashika</h2>
<hr />
<p>index: 2.3.31
sutra: एनपा द्वितीया</p>
<hr />
<p>एनबन्यतरस्यामदूरेऽपञ्चम्याः [[5.3.35]] इति वक्ष्यति । तेन युक्ते द्वितीया विभक्तिर्भवति । पूर्वेण षष्ठ्यां प्राप्तायाम् इदं वचनम् । दक्षिणेन ग्रामम् । उत्तरेण ग्रामम् । षष्ठ्यपीष्यते । दक्षिणेन ग्रामस्य । उत्तरेण ग्रामस्य । तदर्थं योगविभागः कर्तव्यः ॥</p>
<h2>Siddhanta Kaumudi</h2>
<hr />
<p>index: 2.3.31
sutra: एनपा द्वितीया</p>
<hr />
<p>एनबन्तेन योगे द्वितीया स्यात् । एनपेति योगविभागात्षष्ठ्यपि । दक्षिणेन ग्रामं ग्रामस्य वा । एवमुत्तरेण ॥ </p>
<h2>Balamanorama</h2>
<hr />
<p>index: 2.3.31
sutra: एनपा द्वितीया</p>
<hr />
<p><em>एनपा द्वितीया</em> - एनपा द्वितीया ।षष्ठतसर्थे॑ति षष्ठआ नित्य बाधे प्राप्ते आह — योगविभागादिति । एनपेति योगो विभज्यते ।षष्ठतसर्थे॑ति पूर्वसूत्रात्षष्ठीत्यनुवर्तते । एनबन्तेनयोगे षष्ठी स्यादित्यर्थः । द्वितीयेति योगान्तरम् । एनपेत्यनुवर्तते । एनबन्तेन योगे द्वितीया स्यादित्युक्तोऽर्थः । दक्षिणेनेति ।एनबन्यतरस्यामदूरेऽपञ्चम्याः॑ इत्येनप् । एवमुत्तरेणेति । उत्तरेण ग्रामं ग्रामस्य वेत्युदाहरणमित्यर्थः । पूर्वेण ग्रामं ग्रामस्य वेत्याद्यपि बोध्यचम्, दिक्शब्देभ्यः एनब्विधेः । भाष्ये तुषष्ठतसर्थे॑ति सूत्रात्प्राक् 'एनपा द्वितीया' इत्यस्य पाठ इति 'पृथग्विना' इति सूत्रे उक्तम् । अतोऽत्र सत्यपि योगविभागे षष्ठीग्रहणानुवृत्तेरसंभवादेनपायोगे षष्ठसाधुरेवेति युक्तम् । </p>
<h2>Padamanjari</h2>
<hr />
<p>index: 2.3.31
sutra: एनपा द्वितीया</p>
<hr />
<p>एनपा द्वितीया॥'तत्रागारं धनपतिगृहादुतरेणास्मदीयम्'  - स्त्र्यधिकारात्परेण वासरूपविधिनाऽवश्यं भवति, ततः परेण नायमनुवर्तत इत्यादीनां चिन्त्यं साधुत्वम्॥</p></div>