<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.2.100.html"><button class="muted-button">Prev 6.2.100</button></a>
        <a href="6.2.102.html"><button class="muted-button">Next 6.2.102</button></a>
        </nav><br><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a href="#">Up</a>
<hr />
<p>index: 6.2.101
sutra: न हास्तिनफलकमार्देयाः</p>
<hr />
<p>हास्तिन फलक मार्देय इत्येतानि पूर्वपदानि पुरशब्दे उत्तरपदे न अन्तोदात्तानि भवन्ति। <b>पुरे प्राचाम्</b> <a href="6.2.99.html">6.2.99</a> इति प्राप्तिः प्रतिषिध्यते। हास्तिनपुरम्। फलकपुरम्। मार्देयपुरम्। मृदोरपत्यं मार्देयः। शुभ्रादित्वात् ढक् <a href="4.1.123.html">4.1.123</a>।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.2.101
sutra: न हास्तिनफलकमार्देयाः</p>
<hr />
<p>पुरे परे नैतान्यन्तोदात्तानि । हास्तिनपुरम् । फलकपुरम् । मार्देयपुरम् । मृदेरपत्यमिति शुभ्रादित्वाड्ढक् ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 6.2.101
sutra: न हास्तिनफलकमार्देयाः</p>
<hr />
<p>मार्देअय इति । ढेअलोपोऽकद्र्वाः इत्युकारलोपः ॥</p></div>