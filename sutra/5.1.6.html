<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.5.html">
            <button class="muted-button">Prev 5.1.5</button>
        </a>
        <a href="5.1.7.html">
            <button class="muted-button">Next 5.1.7</button>
        </a>
        </nav><h2>Kashika</h2>
<hr />
<p>index: 5.1.6
sutra: शरीरावयवाद्यत्</p>
<hr />
<p>शरीर प्राणिकायः। शरीरावयववाचिनः प्रातिपदिकात् यत् प्रत्ययो भवति तस्मै हितम् इत्येतस्मिन् विषये। छस्य अपवादः। दन्त्यम्। कण्ठ्यम्। ओष्ठ्यम्। नाभ्यम्। नस्यम्।</p>
<h2>Siddhanta Kaumudi</h2>
<hr />
<p>index: 5.1.6
sutra: शरीरावयवाद्यत्</p>
<hr />
<p>दन्त्यम् । कण्ठ्यम् ।&lt;!नस् नासिकायाः !&gt; (वार्तिकम्) ॥ नस्यम् । नाभ्यम् ॥</p>
<h2>Laghu Siddhanta Kaumudi</h2>
<hr />
<p>index: 5.1.6
sutra: शरीरावयवाद्यत्</p>
<hr />
<p>दन्त्यम्। कण्ठ्यम्। नस्यम्॥</p>
<h2>Balamanorama</h2>
<hr />
<p>index: 5.1.6
sutra: शरीरावयवाद्यत्</p>
<hr />
<p><em>शरीरावयवाद्यत्</em> - शरीरावयवाद्यत् । शरीरावयवविशेषवाचकाच्चतुथ्र्यन्ताद्धितमित्यर्थे यत्स्यादित्यर्थः । छस्यापवादः । नस्यमिति । नासिकायै हितमित्यर्थः । 'पद्दन्' इति नस्, प्रभृतिग्रहणमस्य प्रकारार्थत्वात् । भाष्ये तुनासिकाया यत्-तस्-क्षुद्रेषु नस् इति पठितम् । नाभ्यमिति । नाभये हितमित्यर्थः । नाभिरत्र शरीरावयवः । रथावयवत्वे तु नभादेश उक्तः ।</p>
<h2>Padamanjari</h2>
<hr />
<p>index: 5.1.6
sutra: शरीरावयवाद्यत्</p>
<hr />
<p>शरीरं प्राणिकाय इति। एतेनैतद्दर्शयति-शीर्यत इति शरीरमिति शृणातेरीरन्प्रत्ययमुत्पाद्य यद्यपि शरीरशब्दो व्युत्पाद्यते, तथापि योगरूढत्वात्प्राणिकाय एव वर्तते, न घटादाविति ॥  खलयवमाषतिलवृषब्रह्मणश्च ॥</p></div>