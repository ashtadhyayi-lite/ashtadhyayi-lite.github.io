<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.2.82.html"><button class="muted-button">Prev 4.2.82</button></a>
        <a href="4.2.84.html"><button class="muted-button">Next 4.2.84</button></a>
        </nav><h2>Kashika</h2>
<hr />
<p>index: 4.2.83
sutra: शर्कराया वा</p>
<hr />
<p>शर्कराशब्दादुत्पन्नस्य चातुरर्थिकस्य प्रत्ययस्य वा लुब् भवति। वाग्रहणं किम्, यावता शर्कराशब्दः कुमुदादिषु वराहादिषु च पठ्यते, तत्र पाठसमर्थ्यात् प्रत्ययस्य पक्षे श्रवणं भविष्यति? एवं तर्ह्येतज् ज्ञापयति, शर्कराशब्दादौत्सर्गिको भवति, तस्य अयं विकल्पितो लुपिति। शर्करा। शार्करम्। गणपाठाच् च श्रवणमुत्तरसूत्रे विहितौ च द्वौ प्रत्ययौ, तदेवं षड् रूपाणि भवन्ति। शर्करा, शार्करम्, शर्करिकम्, शार्करकम् , शार्करिकम्, शर्करीयम् इति।</p>
<h2>Siddhanta Kaumudi</h2>
<hr />
<p>index: 4.2.83
sutra: शर्कराया वा</p>
<hr />
<p>अस्माच्चातुरर्थिकस्य वा लुप्स्यात् ॥</p>
<h2>Balamanorama</h2>
<hr />
<p>index: 4.2.83
sutra: शर्कराया वा</p>
<hr />
<p><b>शर्कराया वा</b> - शर्कराया वा ।लु॑बित्यनुवर्तते । प्रत्यासत्त्या चातुरर्थिकस्येति लभ्यते । तदाह — अस्मादिति ।</p>
<h2>Padamanjari</h2>
<hr />
<p>index: 4.2.83
sutra: शर्कराया वा</p>
<hr />
<p>कुमुदादिष्विति । ऋश्याद्यनन्तरेषु । पाठसामर्थ्यादिति । नित्ये हि लुपि गणयोरस्य पाठोऽनर्थकः स्यात् । शकरेति । अणे लुप् । शार्करमिति । तस्यैव श्रवणम् । शर्करिकमिति । कुमुदादित्वाट्ठच् । शार्करकमिति । वराहादित्वात्कक्,'के' णःऽ इति ह्रस्वः । शार्करिकम्, शर्करीयमिति । उतरसूत्रेण ठक्छौ ॥</p></div>