<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.69.html">
            <button class="muted-button">Prev 5.4.69</button>
        </a>
        <a href="5.4.71.html">
            <button class="muted-button">Next 5.4.71</button>
        </a>
        </nav><h2>Kashika</h2>
<hr />
<p>index: 5.4.70
sutra: किमः क्षेपे</p>
<hr />
<p>क्षेपे यः किंशब्दः ततः परस्य समासान्तो न भवति। किंराजा यो न रक्षति। किंसखा योऽभिद्रुह्यति। किंगौर्यो न वहति। <em>किं क्षेपे</em> [[2.1.64]] इति समासः। क्षेपे इति किम्? कस्य राजा किंराजः। किं सखः। किंगवः।</p>
<h2>Siddhanta Kaumudi</h2>
<hr />
<p>index: 5.4.70
sutra: किमः क्षेपे</p>
<hr />
<p>क्षेपे यः किंशब्दस्ततः परं यत्तदन्तात्समासान्ताः न स्युः । कुत्सितो राजा किंराजा । किंसखा । किंगौः । क्षेपे किम् । किंराजः । किंसखः । किंगवः ॥</p>
<h2>Padamanjari</h2>
<hr />
<p>index: 5.4.70
sutra: किमः क्षेपे</p>
<hr />
<p>किराजेति।'किं क्षेपे'  इति समासः। कस्य राजा किराज इति। प्रश्नेऽत्र किंशब्दः।'क्षेपे'  इति शक्यमाकर्तुम्, कस्मादत्र न भवति - लक्षणप्रतिपदोक्तयोः प्रतिपदोक्तस्यैव ग्रहणमिति? कश्टिदाह - क्षेपग्रहणेनैज्ज्ञापयति - इयमिह परिभाषा नापतिष्ठत इति, तेन निन्दिता धूरस्य शकटस्य किंधूः शटकमिति बहुव्रीहावपि प्रतिषेधः सिद्धो भवतीति। तद्भाष्यविरोधादुपेक्ष्यम्। तस्माद्विस्पष्टार्थं क्षेपग्रहणम् ॥</p></div>