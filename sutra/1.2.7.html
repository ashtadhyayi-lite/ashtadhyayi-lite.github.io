<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.2.6.html">
            <button class="muted-button">Prev 1.2.6</button>
        </a>
        <a href="1.2.8.html">
            <button class="muted-button">Next 1.2.8</button>
        </a>
        </nav><h2>Kashika</h2>
<hr />
<p>index: 1.2.7
sutra: मृडमृदगुधकुषक्लिशवदवसः क्त्वा</p>
<hr />
<p>'मृड', 'मृद',  'गुध',  'कुष',  'क्लिश', 'वद', 'वस' -  इत्येतेभ्यः परः क्त्वा-प्रत्ययः किद् भवति । <em>न क्त्वा सेट्</em> [[1.2.18]] इति कित्वप्रतिषेधं वक्ष्यति, तस्यायं पुरस्ताद्  अपकर्षः । गुधकुषक्लिशीनां तु <em>रलो व्युपधाद्धलादेः संश्च</em> [[1.2.26]] इति विकल्पे प्राप्ते नित्यार्थं वचनम् । मृडित्वा ; मृदित्वा ; गुधित्वा ; कुषित्वा ; क्लिशित्वा ; उदित्वा ; उषित्वा ॥</p>
<h2>Siddhanta Kaumudi</h2>
<hr />
<p>index: 1.2.7
sutra: मृडमृदगुधकुषक्लिशवदवसः क्त्वा</p>
<hr />
<p>एभ्यः सेट् क्त्वा कित् । मृडित्वा ।क्लिशः क्त्वा &lt;{SK3049}&gt; इति वेट् । क्लिशित्वा । क्लिष्ट्वा । उदित्वा । उषित्वा । रुदविद-&lt;{SK2609}&gt; इति कित्वम् । रुदित्वा । विदित्वा । मुषित्वा । गृहीत्वा ॥</p>
<h2>Padamanjari</h2>
<hr />
<p>index: 1.2.7
sutra: मृडमृदगुधकुषक्लिशवदवसः क्त्वा</p>
<hr />
<p>ऽक्लिश हिंसायाम्ऽ, अनुदातेद्, दिवादिरकर्मकः; ऽक्लिशू विबाधनेऽ र्क्यादिः सकर्मकः, परस्मैपदी-द्व्योरपि ग्रहणम् । किमर्थं पुनरिदम्, तावता किदेव हि क्त्वा ? तत्राह - न क्त्वा सेडित्यादि । अपकर्षः उ अपवादः नन्विदमेव नियमार्थं भविष्यति-ऽमृडादिभ्य एव क्त्वा किद्भवति नान्येभ्यःऽ इति नार्थः ऽन क्त्वा सेट्ऽ इत्यनेन; कथं लूत्वा पूत्वा-तुल्यजातीयस्य सेटो नियमः ? ननु ऽक्लिशः क्त्वानिष्ठयोःऽ इति विकल्पेनेड्विधानादनिट् क्त्वा सम्भवति ? एवं तर्हि मृडमृदवदवसां कित्वाविधानं नियमार्थम्, इतरेषां तु ऽरलो व्यपधात्ऽ इति विकल्पबाधेन विधिसम्भवान्नियमो न भविष्यति । एवमपि विपरीतोऽपि नियमः स्याद् - मृडादिभ्यः क्त्वैव किदिति । उदित्वा, उषित्वेति । यजादित्वात्सम्प्रसारणम् ऽशासिवसिघसीनां चऽ इति षत्वम्, ऽवसतिक्षुधोरिट्ऽ ॥</p></div>