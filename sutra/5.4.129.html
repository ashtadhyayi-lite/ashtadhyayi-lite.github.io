<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.128.html">
            <button class="muted-button">Prev 5.4.128</button>
        </a>
        <a href="5.4.130.html">
            <button class="muted-button">Next 5.4.130</button>
        </a>
        </nav><h2>Kashika</h2>
<hr />
<p>index: 5.4.129
sutra: प्रसम्भ्यां जानुनोर्ज्ञुः</p>
<hr />
<p>प्र सम् इत्येताभ्यामुत्तरस्य जानुशब्दस्य ज्ञुरादेशो भवति समासान्तो बहुव्रीहौ। प्रकृष्टे जानुनी अस्य प्रज्ञुः। संज्ञौः।</p>
<h2>Siddhanta Kaumudi</h2>
<hr />
<p>index: 5.4.129
sutra: प्रसम्भ्यां जानुनोर्ज्ञुः</p>
<hr />
<p>आभ्यां परयोर्जानुशब्दयोर्ज्ञुरादेशः स्याद्बहुव्रीहौ । प्रगते जानुनी यस्य प्रज्ञुः । संज्ञुः ॥</p>
<h2>Balamanorama</h2>
<hr />
<p>index: 5.4.129
sutra: प्रसम्भ्यां जानुनोर्ज्ञुः</p>
<hr />
<p><em>प्रसम्भ्यां जानुनोर्ज्ञुः</em> - प्रसंभ्यां । जानुशब्दयोरिति.॒प्र॑ 'सम्' इति पूर्वपदद्वित्वादुत्तरपदभूतजानुशब्दस्यापि द्वित्वं बोध्यम् । 'जानुन' इत्युक्ते तुप्रत्ययः, परश्चे॑त्यधिकारात् पञ्चम्यन्तत्वसंभवाज्ज्ञोः प्रत्ययत्वं च सम्भाव्येत । तस्यादेशत्वसिद्धये षष्ठीद्विवचननिर्देशः । तदाह — ज्ञुरादेश इति । प्रज्ञुरिति ।प्रादिभ्यो धातुजस्ये॑ति समासः । संज्ञुरिति । सङ्गते जानुनी यस्येति विग्रहः । </p>
<h2>Padamanjari</h2>
<hr />
<p>index: 5.4.129
sutra: प्रसम्भ्यां जानुनोर्ज्ञुः</p>
<hr />
<p>ज्ञुरित्ययमादेश इति। प्रत्ययस्त्वयं न भवति; षष्ठीद्विवचनेन निर्देशात्। इह हि जानुशब्दस्यैकत्वेऽपि अर्थगतं द्वित्वम्, उपपदनिबन्धनं वा द्वित्वमाश्रित्य जानुनोरिति निर्देश एतदर्थ- क्रियते - स्थानषष्ठीत्वमसन्दिग्धं कथं विज्ञायेतेति। च्छन्दसि तु स्वतन्त्रोऽपि ज्ञुशब्दो दृश्यते - ठुपज्ञुबाधो नभसाऽ,'सदेम वत्सज्ञुं पशुकामस्य'  इति ॥</p></div>