<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.108.html">
            <button class="muted-button">Prev 3.4.108</button>
        </a>
        <a href="3.4.110.html">
            <button class="muted-button">Next 3.4.110</button>
        </a>
        </nav><h2>Kashika</h2>
<hr />
<p>index: 3.4.109
sutra: सिजभ्यस्तविदिभ्यः च</p>
<hr />
<p>अलिङर्थः आरम्भः। सिचः परस्य, अभ्यस्तसंज्ञकेभ्यो, वेत्तेश्च उत्तरस्य झेर्जुस्, आदेशो भवति। अभ्यस्तविदिग्रहणमसिजर्थम्। ङित इति च अनुवर्तते। सिचस्तावत् अकार्षुः। अहार्षुः। अभस्तात् अबिभयुः। अजिह्रयुः। अजागरुः। विदेः अविदुः।</p>
<h2>Siddhanta Kaumudi</h2>
<hr />
<p>index: 3.4.109
sutra: सिजभ्यस्तविदिभ्यः च</p>
<hr />
<p>सिचोऽभ्यास्ताद्विदेश्च परस्य ङित्संबन्धिनो झेर्जुस् स्यात् । इति प्राप्ते ॥</p>
<h2>Laghu Siddhanta Kaumudi</h2>
<hr />
<p>index: 3.4.109
sutra: सिजभ्यस्तविदिभ्यः च</p>
<hr />
<p>सिचोऽभ्यस्ताद्विदेश्च परस्य ङित्संबन्धिनो झेर्जुस्। आतिषुः। आतीः। आतिष्टम्। आतिष्ट। आतिषम्। आतिष्व। आतिष्म। आतिष्यत्॥ {$ {! 3 षिध !} गत्याम् $}॥</p>
<h2>Balamanorama</h2>
<hr />
<p>index: 3.4.109
sutra: सिजभ्यस्तविदिभ्यः च</p>
<hr />
<p><em>सिजभ्यस्तविदिभ्यः च</em> - सिजभ्यस्तविदि ।झेर्ज॑सिति सूत्रमनुवर्तते । 'नित्यं ङित' इत्यतो ङित इति च । तदाह — सिचोऽभ्यस्तादित्यादिना । इति प्राप्त इति ।लिङो झेर्जुसी॑ति शेषः । </p>
<h2>Padamanjari</h2>
<hr />
<p>index: 3.4.109
sutra: सिजभ्यस्तविदिभ्यः च</p>
<hr />
<p>सताविचारणार्थयोर्विदोरात्मनेपदित्वादसम्भव एव झेः, लाभार्थस्यापि विकरणेन व्यवधानादनन्तरस्य झेरसम्भवः, तस्माल्लुग्विकरणस्यैव विदेर्ग्रहणमित्याह - वेतेश्चेति । अभ्यस्तविदिग्रहणमसिजर्थमिति । न चैवं लोडादिष्वपि प्रसङ्ग इत्याह - ङ्तीति चानुवर्तत इति ॥</p></div>