<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.23.html"><button class="muted-button">Prev 5.1.23</button></a>
        <a href="5.1.25.html"><button class="muted-button">Next 5.1.25</button></a>
        </nav><h2>Sandhi Samaasa Split</h2>
<hr />
<p>index: 5.1.24
sutra: विंशतित्रिंशद्भ्यां ड्वुन्नसंज्ञायाम्</p>
<hr />
<p>विंशति-त्रिंशद्भ्यामा-अर्हात् असंज्ञायाम् ड्वुन् </p>
<h2>Neelesh Sanskrit Brief</h2>
<hr />
<p>index: 5.1.24
sutra: विंशतित्रिंशद्भ्यां ड्वुन्नसंज्ञायाम्</p>
<hr />
<p>'विंशति' शब्दात् तथा च 'त्रिंशत्' शब्दात् आर्हीय-अर्थेषु संज्ञां वर्जयित्वा अन्यत्र ड्वुन्-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.1.24
sutra: विंशतित्रिंशद्भ्यां ड्वुन्नसंज्ञायाम्</p>
<hr />
<p><b>प्राग्वतेष्ठञ्</b> <a href="5.1.18.html">5.1.18</a> अनेन सूत्रेण सर्वेषु प्राग्वतीय-अर्थेषु सङ्ख्यावाचिभ्यः शब्देभ्यः औत्सर्गिकरूपेण ठञ्-प्रत्ययः उच्यते । परन्तु 'विंशति' तथा 'त्रिंशत्' शब्दानां विषये आर्हीय-अर्थेषु वर्तमानसूत्रेण तस्य बाधनं कृत्वा संज्ञां वर्जयित्वा अन्यत्र ड्वुन्-प्रत्ययः भवति । यथा -</p>
<ol>
<li>विंशत्या क्रीतम् </li>
</ol>
<p>= विंशति + ड्वुन्</p>
<p>→ विंशति + अक [डकारनकारयोः इत्संज्ञा, लोपः । 'वु' इत्यस्य <b>युवोरनाकौ</b> <a href="7.1.1.html">7.1.1</a> इति अक-आदेशः]</p>
<p>→ विंश  + अक [<b>ते विंशतेर्डिति</b> <a href="6.4.142.html">6.4.142</a> इति 'ति' इत्यस्य लोपः]</p>
<p>→ विंशक [<b>अतो गुणे</b> <a href="6.1.97.html">6.1.97</a> इति पररूप-एकादेशः]</p>
<ol>
<li>त्रिंशता क्रीतम्</li>
</ol>
<p>= त्रिंशत् + ड्वुन्</p>
<p>→ त्रिंशत् + अक  [डकारनकारयोः इत्संज्ञा, लोपः । 'वु' इत्यस्य <b>युवोरनाकौ</b> <a href="7.1.1.html">7.1.1</a> इति अक-आदेशः]</p>
<p>→ त्रिंश् +  अक [<b>टेः</b> <a href="6.4.143.html">6.4.143</a> इति टिलोपः]</p>
<p>→ त्रिंशक</p>
<p>परन्तु यदि संज्ञायाः (कस्यचन वस्तुनः नाम्नः) निर्देशः करणीयः अस्ति, तर्हि वर्तमानसूत्रेण ड्वुन्-प्रत्ययः न भवति - यतः अस्मिन् सूत्रे 'असंज्ञायाम्' इति उच्यते । अस्यां स्थितौ विंशतिशब्दात् त्रिंशत्-शब्दात् च कन्-प्रत्ययः करणीयः - इति भाष्यकारः वदति । वस्तुतः अत्र कन्-प्रत्ययस्य प्रसक्तिः नास्ति - अत्र औत्सर्गिकः ठञ्-प्रत्ययः एव भवेत्, परन्तु अत्र कन्-प्रत्ययः एव इष्यते । तदर्थम् <b>संख्याया अतिशदन्तायाः कन्</b> <a href="5.1.22.html">5.1.22</a> इत्यस्मात् 'कन्' इत्यस्य अनुवृत्तिं कृत्वा भाष्यकारः योगविभागं कारयति - 'विंशतित्रिंशद्भ्यां कन् ; असंज्ञायाम् ड्वुन्' इति । अनेन प्रकारेण संज्ञायाः विषये विंशतिशब्दात् त्रिंशत्-शब्दात् च कन्-प्रत्ययः भवति । विंशत्या क्रीतम् विंशतिकम् , त्रिंशता क्रीतम् त्रिंशत्कम् ।</p>
<h2>Kashika</h2>
<hr />
<p>index: 5.1.24
sutra: विंशतित्रिंशद्भ्यां ड्वुन्नसंज्ञायाम्</p>
<hr />
<p>विंशतित्रिंशद्भ्यां ड्वुन् प्रत्ययो भवति असंज्ञायां विषये आर्हीयेष्वर्थेषु। विंशकः। त्रिंशकः। <b>ति विंशतेर्डिति</b> <a href="6.4.142.html">6.4.142</a> इति तिलोपः। असंज्ञायाम् इति किम्? विंशतिकः। त्रिंशत्कः। कथं पुनरत्र कन्, यावता अतिशदन्तायाः इति पर्युदासेन भवितव्यम्? योगविभागः करिष्यते, विंशतित्रिंशद्भ्यां कन् प्रत्ययो भवति, ततो ड्वुनसंज्ञायां इति।</p>
<h2>Siddhanta Kaumudi</h2>
<hr />
<p>index: 5.1.24
sutra: विंशतित्रिंशद्भ्यां ड्वुन्नसंज्ञायाम्</p>
<hr />
<p>योगविभागः कर्तव्यः । आभ्यां कन्स्यात् । असंज्ञायां तु ड्वुन् स्यात् । कनोऽपवादः । विंशकः । त्रिंशकः । संज्ञायां तु विंशतिकः । त्रिंशतिकः ॥</p>
<h2>Balamanorama</h2>
<hr />
<p>index: 5.1.24
sutra: विंशतित्रिंशद्भ्यां ड्वुन्नसंज्ञायाम्</p>
<hr />
<p><b>विंशतित्रिंशद्भ्यां ड्वुन्नसंज्ञायाम्</b> - विंशतित्रिशद्भ्यां । नन्वेकसूत्रत्वे विंशतितिंरशद्भ्यां ड्वुनेव स्यात्, कन् तु नस्यात्, 'अतिशदन्ताया' इति निषेधादित्यत आह — योगेति । विंशतित्रिशद्भ्यामित्येकं सूत्रम् ।ड्वुन्नसंज्ञायां॑मित्यपरमित्यर्थः । आद्यं व्याचष्टे — आभ्यां कन्स्यादिति ।शसङ्ख्याया अतिशदन्तायाः॑इत्यतः कनित्यनुवर्तते इति भावः । द्वितीयसूत्रे विंशतितिंरशद्भ्या॑मित्यनुवृत्तिभिप्रेत्याह — असंज्ञायामिति ।आभ्या॑मिति शेषः । विंशक इति । विंशत्या क्रीत इत्यर्थः । ड्वुन् । अकादेशः ।ति विंशतेर्डिती॑ति तिशब्दस्य लोपः । तिंरशक इति । ड्वुन् । अकादेशः ।टे॑रिति टिलोपः । आद्यसूत्रं परिशेषात्संज्ञायामित्यभिप्रेत्याह — संज्ञायां त्विति । कंसात् । इत्यादि स्पष्टम् ।</p>
<h2>Padamanjari</h2>
<hr />
<p>index: 5.1.24
sutra: विंशतित्रिंशद्भ्यां ड्वुन्नसंज्ञायाम्</p>
<hr />
<p>विंशक इति।'ति विंशतेर्डिति'  इति तिशब्दस्य लोपः, ठतो गुणेऽ इति पररूपत्वम्। यस्येति लोपस्तु न भवति, ठसिद्धवदत्राभात्ऽ इति तिलोपस्यासिद्धत्वात्। ननु सुबन्तातद्धितोत्पतिः, ततश्चान्तर्वर्तिनीं विभक्तिमाश्रित्य पदसंज्ञा भवति, तत्कथं पररूपत्म्; या तु ड्वुनमपेक्ष्य भसंज्ञा, सा येन नाप्रप्तिन्यायेन'स्वादिषु'  इति या पदसंज्ञा तामेव वाधते, न'सुप्तिङ्न्तं पदम्'  इत्येतामपि ? एतामपि बाधते। कथम् ? परत्वात्। अत एव'सामन्यः'  इत्यादौ नलोपाद्यभावः। कथं पुनरत्रेति। त्रिंशत्कमधिकृत्य प्रश्नप्रतिचने। विंशतिशब्दातु कनः सिद्धिः प्रागेव प्रतिपादिता। यदा तु द्वयोर्दशतोर्वलिशभावस्तिश्च प्रत्यय इति पक्षः, तदा विंशतिकमप्यधिकृत्य भवतः ॥</p></div>