<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.66.html"><button class="muted-button">Prev 6.4.66</button></a>
        <a href="6.4.68.html"><button class="muted-button">Next 6.4.68</button></a>
        </nav><h2>Kashika</h2>
<hr />
<p>index: 6.4.67
sutra: एर्लिङि</p>
<hr />
<p>घुमास्थागापाजहातिसामङ्गानां लिङि परतः एकारादेशो भवति। देयात्। धेया। मेयात्। स्थेयात्। गेयात्। पेयात्। हेयात्। अवसेयात्। क्ङिति इत्येव, दासीष्ट। धासीष्ट।</p>
<h2>Siddhanta Kaumudi</h2>
<hr />
<p>index: 6.4.67
sutra: एर्लिङि</p>
<hr />
<p>घुसंज्ञानां मास्थादीनां च एत्वं स्यादार्धधातुके किति लिङि । धेयात् । धेयास्ताम् । धेयासुः ॥</p>
<h2>Laghu Siddhanta Kaumudi</h2>
<hr />
<p>index: 6.4.67
sutra: एर्लिङि</p>
<hr />
<p>घुसंज्ञकानां मास्थादीनां च एत्वं स्यादार्धधातुके किति लिङि। पेयात्। गातिस्थेति सिचो लुक्। अपात्। अपाताम्॥</p>
<h2>Balamanorama</h2>
<hr />
<p>index: 6.4.67
sutra: एर्लिङि</p>
<hr />
<p><b>एर्लिङि</b> - एर्लिङि ।ए॑रिति प्रथमान्तम् ।आर्धधातुके॑इत्यधिकृतम् ।घुमास्थागापाजहातिसा॑मित्यनुवर्तते । घु मा स्था गा पा जहाति सा एषां द्वन्द्वात् षष्ठीबहवनचम् । तदाह —  घुसंज्ञानां मास्थादीनामिति । किति लिङिति ।दीङो यु॑डित्यतः कितीत्यनुवृत्तेरिति भावः । ङितीति नानुवर्तते, लिङार्धधातुकस्य ङित्त्वाऽसंभावात् । </p></div>