<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.1.48.html">
            <button class="muted-button">Prev 3.1.48</button>
        </a>
        <a href="3.1.50.html">
            <button class="muted-button">Next 3.1.50</button>
        </a>
        </nav><h2>Kashika</h2>
<hr />
<p>index: 3.1.49
sutra: विभाषा धेट्श्व्योः</p>
<hr />
<p>धेट् पाने, टुओश्वि गतिवृद्ध्योः, एताभ्यामुत्तरस्य च्लेर्विभाषा चङादेशो भवति। धेटस्तावत् अदधात्। सिच्पक्षे <em>विभाषा घ्राधेट्शाच्छासः</em> [[2.4.78]] इति लुक्। अधात्। अधासीत्। श्वयतेः खल्वपि। अशिश्वियत्। अङोऽप्यत्र विकल्प इष्यते। अश्वत्। अश्वयीत्। कर्तरि इत्येव, अधिषातां गवौ वत्सेन।</p>
<h2>Siddhanta Kaumudi</h2>
<hr />
<p>index: 3.1.49
sutra: विभाषा धेट्श्व्योः</p>
<hr />
<p>आभ्यां च्लेश्चङ्वा स्यात्कर्तृवाचिनि लुङि परे । चङि &lt;{SK2315}&gt; इति द्वित्वम् । अदधत् । अदधताम् ॥</p>
<h2>Balamanorama</h2>
<hr />
<p>index: 3.1.49
sutra: विभाषा धेट्श्व्योः</p>
<hr />
<p><em>विभाषा धेट्श्व्योः</em> - लुङि च्लेः सिचि प्राप्ते —  विभाषा धेट् ।च्लि लुङी॑त्यनुवर्तते ।णिश्रिद्रुरुआउभ्यःरर॑ इत्यतः कर्तरि चङिति च । तदाह — आभ्यामिति । धेट् इआ आभ्यामित्यर्थः । अदधदिति । चङि द्वित्वे आल्लोप इति भावः । अदधताम् । अदधन् । अदधः अदधतमदधत । अदधमदधाव अदधाम । </p>
<h2>Padamanjari</h2>
<hr />
<p>index: 3.1.49
sutra: विभाषा धेट्श्व्योः</p>
<hr />
<p>विभाषा धेट्श्व्योः॥ अङेऽप्यत्र विकल्प इति।'जृस्तम्भु'  इत्यादिना। अश्वदिति।'श्वयतेरः' । अश्वयीदिति।'ह्म्यन्त' इत्यादिना सिचि वृद्धेः प्रतिषेधाद् गुणः। अधिषातामिति। कर्मणि द्विवचनम्, आताम्।'स्थाघ्वोरिच्च'  इति कित्वेत्वे॥</p></div>