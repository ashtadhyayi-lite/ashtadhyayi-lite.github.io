<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.67.html"><button class="muted-button">Prev 8.2.67</button></a>
        <a href="8.2.69.html"><button class="muted-button">Next 8.2.69</button></a>
        </nav><h2 class="title">अहन्</h2><p class="sname"><font color=blue>8-2-68 अहन्</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">रुः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>पदस्य अह्नः रुँः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>अहन्-इत्यस्य पदान्ते रुँत्वं भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>The word अहन् gets रुँत्व at पदान्त.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>अहनित्येतस्य पदस्य रुः भवति। अहोभ्याम्। अहोभिः। नलोपमकृत्वा निर्देशो ज्ञापकः नलोपाभावो यथा स्यातिति। दीर्घाहा निदाधः, हे दीर्घाहोऽत्र इति। अहनित्यत्र तु लाक्षणिकत्वादहन्शब्दस्य रुः न भवति। अह्नो रुविधौ रूपरात्रिरथन्तरेषूपसङ्ख्यानं कर्तव्यम्। अहोरूपम्। अहोरात्रः। अहोरथन्तरम्। <b>रोऽसुपि</b> <a href="8.2.69.html">8.2.69</a> इत्यस्य अपवादो रुत्वमुपसङ्ख्यायते। अपर आह सामान्येन रेफादौ रुत्वं भवति, अहोरम्यम्, अहोरत्नानि इति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>॥ अथ हलन्तनपुंसकलिङ्ग-प्रकरणम् ॥</p>
<p>अहन्नित्यस्य रुः स्यात्पदान्ते । अहोभ्याम् । अहोभिः । इह अहः अहोभ्यामित्यादौ रत्वरुत्वयोरसिद्धत्वान्नलोपे प्राप्ते । अहन्नित्यावर्त्य नलोपाभावं निपात्य द्वितीयेन रुर्विधेयः । तदन्तस्यापि रुत्वरत्वे । दीर्घाण्यहानि यस्मिन् स दीर्घाहा निदाघः । इह हल्ङ्यादिलोपे प्रत्ययलक्षणेनाऽसुपीति निषेधाद्रत्वाभावे रुः । तस्यासिद्धत्वान्नान्तलक्षण उपधादीर्घः । संबुद्धौ तु हे दीर्घाहो निदाघः । दीर्घाहानौ । दीर्घाहानः । दीर्घाह्ना । दीर्घाहोभ्याम् । दण्डि । दण्डिनी । दण्डीनि । स्रग्वि । स्रग्विणी । स्रग्वीणि । वाग्मि । वाग्मिनी । वाग्मीनि । बहुवृत्रहाणि । बहुपूषाणि । बह्वर्यमाणि । असृजः पदान्ते कुत्वम् । सृजेः क्विनो विधानात् । विश्वसृडादौ तु न । सृजिदृशोः &lt;{SK2405}&gt; इति सूत्रे रज्जुसृड्भ्यामिति भाष्यप्रयोगात् । यद्वा व्रश्च &lt;{SK294}&gt;इति सूत्रे सृजियज्योः पदान्ते षत्वं कुत्वापवादः । स्रग्ऋत्विक्शब्दयोस्तु निपातनादेव कुत्वम् । असृक्शब्दस्तु अस्यतेरौणादिके ऋच्प्रत्यये बोध्यः । असृक् । असृग् । असृजी । असृञ्जि । पद्दन्न &lt;{SK228}&gt; इति वा असन् । असानि । असृजा । अस्ना । असृग्भ्याम् । असभ्यामित्यादि । उर्क् । उर्ग् । ऊर्जि । ऊन्र्जि । नरजानां संयोगः ।&lt;!बहूर्जि नुम्प्रतिषेधः !&gt; (वार्तिकम्) ।&lt;!अन्त्यात्पूर्वो वा नुम् !&gt; (वार्तिकम्) ॥ बहूर्जि । बहूर्ञ्जि वा कुलानि ॥ त्यत् । त्यद् । त्ये । त्यानि । तत् । तद् । ते । तानि । यत् । यद् । ये । यानि । एतत् । एतद् । एते । एतानि । अन्वादेशे तु एनत् । बोभिद्यतेः क्विप् । बेभित् । बेभिद् । बेभिदी । शावल्लोपस्य स्थानिवत्त्वादझलन्तत्वान्न नुम् । अजन्तलक्षणस्तु नुम् न । स्वविधौ स्थानिवत्त्वाभावात् । बेभिदि ब्राह्मणकुलानि चेच्छिदि ॥ गवाक्छब्दस्य रूपाणि क्लीबेऽर्चागतिभेदतः । असन्ध्यवङपूर्वरूपैर्नवाधिकशतं मतम् ॥ 1 ॥ स्वम्सुप्सु नव षड् भादौ षट्के स्युस्त्रीणि जश्शसोः । चत्वारि शेषे दशके रूपाणीति विभावय ॥ 2 ॥ तथाहि । गामञ्चतीति विग्रहे ऋत्विक् &lt;{SK373}&gt; आदिना क्विन् । गतौ नलोपः । अवङ् स्फोटायनस्य &lt;{SK88}&gt; इत्यवङ् । गवाक् । गवाग् । सर्वत्र विभाषा &lt;{SK87}&gt; इति प्रकृतिभावे गोअक् । गोअग् । पूर्वरूपे । गोऽक् । गोऽग् । पूजायां नस्य कुत्वेन ङः । गवाङ् । गोअङ् । गोऽङ् । अम्यपि एतान्येव नव । औङः शी । भत्वात् अचः &lt;{SK416}&gt; इत्यल्लोपः । गोची । पूजायां तु गवाञ्ची । गोअञ्ची । गोऽञ्ची ॥ जश्शसोः शिः &lt;{SK312}&gt; ॥ शेः सर्वनामस्थानत्वान्नुम् । गवाञ्चि । गोअञ्चि । गोऽञ्चि । गतिपूजनयोस्त्रीण्येव । गोचा । गवाञ्चा । गोअञ्चा । गोऽञ्चा । गवाग्भ्याम् । गोअग्भ्याम् । गोऽग्भ्याम् । गवाङ्भ्याम् । गोअङ्भ्याम् । इत्यादि ॥ सुपि तु ङान्तानां पक्षेङ्णोः कुग् &lt;{SK130}&gt; इति कुक् । गवाङ्क्षु । गवाङ्षु । गवाक्षु । गोअक्षु । गोक्षु । न चेह । चयो द्वितीया इति पक्षे ककारस्य खकारेण षण्णामाधिक्यं शङ्क्यम् । चर्त्वस्यासिद्धत्वात् । कुक्पक्षे तु तस्यासिद्धत्वाज्जश्त्वाऽभावे पक्षे द्वितीयादेशात्रीणि रूपाणि वर्द्धन्त एव ॥ ऊह्यमेषां द्विर्वचनानुनासिकविकल्पनात् । रूपान्यश्वाक्षिभूतानि &lt;{SK527}&gt; भवन्तीति मनीषिभिः ॥ 1 ॥ तिर्यक् । तिरश्ची । तिर्यञ्चि । पूजायां तु । तिर्यङ् । तिर्यञ्ची । तिर्यञ्चि । यकृत् । यकृती । यकृन्ति । पद्दन् &lt;{SK228}&gt; इति वा यकन् । यकानि । यक्ना । यकृता । शकृत् । शकृती । शकृन्ति । शकानि । शक्ना । शकृता । ददत् । ददती ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>स्वमोर्लुक् । दत्वम् । स्वनडुत्, स्वनडुद् । स्वनडुही । चतुरनडुहोरित्याम् । स्वनड्वांहि । पुनस्तद्वत् । शेषं पुंवत् ॥ वाः । वारी । वारि । वार्भ्याम् ॥ चत्वारि ॥ किम् । के । कानि ॥ इदम् । इमे । इमानि ॥ <b>अन्वादेशे नपुंसके वा एनद्वक्तव्यः</b> (वार्त्तिकम्) । एनत् । एने । एनानि । एनेन । एनयोः ॥ अहः । विभाषा डिश्योः । अह्नी, अहनी । अहानि ॥ <b>अहन्</b> । अहन्नित्यस्य रुः पदान्ते । अहोभ्याम् ॥ दण्डि । दण्डिनी । दण्डीनि । दण्डिना । दण्डिभ्याम् ॥ सुपथि । टेर्लोपः । सुपथी । सुपन्थानि ॥ ऊर्क्, ऊर्ग् । ऊर्जी । ऊन्र्जि । नरजानां संयोगः । तत् । ते । तानि ॥ यत् । ये । यानि ॥ एतत् । एते । एतानि ॥ गवाक्, गवाग् । गोची । गवाञ्चि । पुनस्तद्वत् । गोचा । गवाग्भ्याम् ॥ शकृत् । शकृती । शकृन्ति ॥ ददत् ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p><qt>अहन्</qt> (= दिवसः) इति नकारान्त-नपुंसकलिङ्गशब्दस्य यत्र पदसंज्ञा भवति, तत्र अस्य शब्दस्य अन्ते विद्यमानस्य नकारस्य प्रकृतसूत्रेण <b>रुँ</b> इति आदेशः विधीयते । अस्य सूत्रस्य प्रयोगस्य  उदाहरणानि एतादृशानि —</p>
<ol>
<li>अहन्-शब्दस्य तृतीयाद्विवचनस्य <qt>अहोभ्याम्</qt> इति रूपम् इत्थं सिद्ध्यति —</li>
</ol>
<p><pr></p>
<p>अहन् + भ्याम् [तृतीयाद्विवचनस्य भ्याम्-प्रत्ययः]</p>
<p>→ अहरुँ + भ्याम् [भ्याम्-प्रत्यये परे <b>स्वादिष्वसर्वनामस्थाने</b> <a href="1.4.17.html">1.4.17</a> इति अहन्-शब्दस्य पदसंज्ञा भवति, अतः तस्य पदान्तनकारस्य <b>अहन्</b> <a href="8.2.68.html">8.2.68</a> इति रुँत्वम् जायते ]</p>
<p>→ अहउ + भ्याम् [<b>हशि च</b> <a href="6.1.114.html">6.1.114</a> इति उत्वम्]</p>
<p>→ अहोभ्याम् [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<ol>
<li>अहन्-शब्दस्य तृतीयाबहुवचनस्य भिस्-प्रत्यये परे <qt>अहोभिः</qt> इति रूपम् इत्थं सिद्ध्यति —</li>
</ol>
<p><pr></p>
<p>अहन् + भिस् [तृतीयाबहुवचनस्य भिस्-प्रत्ययः]</p>
<p>→ अहरुँ + भिस् [भिस्-प्रत्यये परे <b>स्वादिष्वसर्वनामस्थाने</b> <a href="1.4.17.html">1.4.17</a> इति अहन्-शब्दस्य पदसंज्ञा भवति, अतः तस्य पदान्तनकारस्य <b>अहन्</b> <a href="8.2.68.html">8.2.68</a> इति रुँत्वम् जायते ]</p>
<p>→ अहउ + भ्याभिस्म् [<b>हशि च</b> <a href="6.1.114.html">6.1.114</a> इति उत्वम्]</p>
<p>→ अहोभिस् [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p>→ अहोभिः [<b>ससजुषो रुँः</b> <a href="8.2.66.html">8.2.66</a> इति प्रत्ययसकारस्य रुँत्वम्, ततः <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः । ]</p>
<p></pr></p>
<ol>
<li>अहन्-शब्दस्य सप्तमीबहुवचनस्य <qt>अहस्सु</qt> इति रूपम् इत्थं सिद्ध्यति —</li>
</ol>
<p><pr></p>
<p>अहन् + सु [सप्तमीबहुवचनस्य प्रत्ययः]</p>
<p>→ अहरुँ + सु [<b>स्वादिष्वसर्वनामस्थाने</b> <a href="1.4.17.html">1.4.17</a> इति अहन्-इत्यस्य पदसंज्ञा । <b>अहन्</b> <a href="8.2.68.html">8.2.68</a> इत्यनेन नकारस्य रुत्वम् ।]</p>
<p>→ अहर् + सु [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अहः + सु [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>→ अहस्सु [<b>वा शरि</b> <a href="8.3.36.html">8.3.36</a> इति विसर्गस्य विकल्पेन सत्वम्]</p>
<p></pr></p>
<p><note>सुप्-प्रत्ययस्य यत्र <b>लुक्</b> भवति, तत्र प्रकृतसूत्रेण उक्तम् रुँत्वं अपवादत्वेन बाधित्वा <b>रोऽसुपि</b> <a href="8.2.69.html">8.2.69</a> इत्यनेन रेफादेशः विधीयते  । अतः अहन्-शब्दस्य प्रथमैकवचनस्य प्रक्रियायाम् इदं सूत्रं नैव प्रवर्तते । </note></p>
<p><title>तदन्तविधिः</title></p>
<!पदाङ्गाधिकारे तस्य च तदन्तस्य च!> इत्यनया परिभाषया अत्र तदन्तविधिः अवश्यं प्रवर्तते, अतः  यस्य अन्ते 'अहन्' शब्दः अस्ति  तादृशस्य शब्दस्य विषये अपि अस्य सूत्रस्य प्रयोगः भवितुम् अर्हति । यथा - <qt>दीर्घम् अहः यस्मिन् सः (मासः / ऋतुः)</qt> इति बहुव्रीहिसमासे  कृते <qt>दीर्घाहन्</qt> इति यत् प्रातिपदिकं सिद्ध्यति, तस्य सुबन्तप्रक्रियायाम् अपि प्रकृतसूत्रस्य प्रयोगः दृश्यते । यथा, <qt>दीर्घहन्</qt>-शब्दस्य प्रथमैकवचनम् एतादृशं सिद्ध्यति —

<p><pr></p>
<p>दीर्घाहन्  + सुँ + मासः [प्रथमैकवचनस्य प्रत्ययः]</p>
<p>→ दीर्घाहन् + स् + मासः [<b>उपदेशेऽजनुनासिक इत्</b> <a href="1.3.2.html">1.3.2</a> इति उकारस्य  इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ दीर्घाहन् मासः [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति अपृक्त-सुँ-प्रत्ययस्य लोपः । प्रत्ययस्य लोपे अपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन प्रत्ययविशिष्टं कार्यम् अवश्यं प्रवर्तते, अतः <qt>दीर्घाह न</qt> इत्यस्य <b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञा भवति ।]</p>
<p>→ दीर्घाहान् मासः[<b>सर्वनामस्थाने चासम्बुद्धौ</b><a href="6.4.8.html">6.4.8</a> इति नकारान्तस्य अङ्गस्य उपधादीर्घः।]</p>
<p>→ दीर्घाहारुँ मासः [<b>अहन्</b> <a href="8.2.68.html">8.2.68</a> इत्यनेन पदान्तनकारस्य रुत्वम् भवति । यद्यपि प्रकृतसूत्रेण उक्तम् रुँत्वम् अङ्गकार्यसदृशम् स्वीक्रियते, तथापि अत्र अत्र <b>न लुमताङ्गस्य</b> <a href="1.1.63.html">1.1.63</a> इति निषेधः न प्रवर्तते, यतः अत्र सुँ-प्रत्ययस्य <b>लोपः</b> कृतः अस्ति, न हि लुक् । अतः अत्र नकारस्य रुत्वम् अवश्यं विधीयते ।]</p>
<p>→ दीर्घाहाय् मासः[<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति पदान्त-रुँ-इत्यस्य यकारादेशः]</p>
<p>→ दीर्घाहा मासः [<b>हलि सर्वेषाम्</b> <a href="8.3.22.html">8.3.22</a> इति यकारलोपः]</p>
<p></pr></p>
<p><title>वार्त्तिकम् - &lt;!रूपरात्रिरथन्तरेषु रुत्वं वाच्यम् !&gt;</title></p>
<p>सुप्-प्रत्ययस्य यत्र लुक् भवति तत्र <b>अहन्</b> <a href="8.2.68.html">8.2.68</a> इति सूत्रेण प्राप्तं रुँत्वं बाधित्वा <b>रोऽसुपि</b> <a href="8.2.69.html">8.2.69</a> इति सूत्रेण रेफादेशः विधीयते । परन्तु  केषुचन स्थलेषु सुब्लुकि कृते अपि रुत्वम् एव इष्यते  । तादृशानां स्थलानां परिगणनार्थम् वार्त्तिककारः इदं वार्त्तिकं निर्माति । <qt>रुप</qt>, <qt>रात्रि</qt>, <qt>रथ</qt> — एतेभ्यः कश्चन शब्दः उत्तरपदरूपेण विद्यते चेत् पूर्वपदरूपेण स्थितस्य <qt>अहन्</qt>-शब्दस्य रेफस्य <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा रुत्वम् एव भवति — इति अस्य वार्त्तिकस्य अर्थः । उदाहरणानि एतानि —</p>
<p><listsp></p>
<ol>
<li><qt>रूप</qt>-शब्दे परे —</li>
</ol>
<p><pr></p>
<p>अह्नः रूपम् [<b>षष्ठी</b> <a href="2.2.8.html">2.2.8</a> इति षष्ठीतत्पुरुषः]</p>
<p>→ अहन् + रूप [<b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ अह रुँ + रुप [सुब्लुकि <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा पदान्तनकारस्य &lt;! रूपरात्रिरथन्तरेषु रुत्वं वाच्यम् !&gt;  इति वार्त्तिकेन रुँत्वम्]</p>
<p>→ अहउ + रुप [<b>हशि च</b> <a href="6.1.114.html">6.1.114</a> इति उकारः]</p>
<p>→ अहोरुप [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<ol>
<li><qt>रात्रि</qt>-शब्दे परे — </li>
</ol>
<p><qt>गतम् अहः,  रात्रिः एषा</qt> (The day has passed, this is the night) इत्यस्य निर्माणे संहितायाम् सत्याम् अहन्-शब्दस्य नकारस्य रात्रि-शब्दे परे रुँत्वं भवति । प्रक्रिया इयम् —</p>
<p><pr></p>
<p>गतम् (अहन् + सुँ), रात्रिः एषा </p>
<p>→ गतम् (अहन् + ०), रात्रिः एषा [<b>स्वमोर्नपुंसकात्</b> <a href="7.1.23.html">7.1.23</a> इति सुँ-प्रत्ययस्य लुक् भवति ।]</p>
<p>→ गतम् अह रुँ + रात्रिः एषा [सुब्लुकि <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा पदान्तनकारस्य &lt;!रूपरात्रिरथन्तरेषु रुत्वं वाच्यम् !&gt; इति वार्त्तिकेन रुँत्वम् ।]</p>
<p>→ गतम् अह उ + रात्रिः एषा [<b>हशि च</b> <a href="6.1.114.html">6.1.114</a> इति उत्वम्]</p>
<p>→ गतम् अहोरात्रिः एषा [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<p><b>अहोरात्रम्</b> इति शब्दस्य सिद्धौ अपि अनेनैव वार्त्तिकेन रुँत्वं भवति —</p>
<p><pr></p>
<p>अहः च रात्रिः च एतयोः समाहारः [<b>चार्थे द्वन्द्वः</b> <a href="2.2.8.html">2.2.8</a> इति द्वन्द्वसमासः]</p>
<p>→ अहन् + रात्रि + अच् [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक् । <b>अहस्सर्वैकदेशसंख्यातपुण्याच्च रात्रेः</b> <a href="5.4.87.html">5.4.87</a> इति समासान्तः अच्-प्रत्ययः]</p>
<p>→ अहन् + रात् र् + अ [<b>यस्येति च</b> <a href="6.4.148.html">6.4.148</a> इति इकारलोपः]</p>
<p>→ अहरुँ + रात्र [सुब्लुकि <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा पदान्तनकारस्य &lt;! रूपरात्रिरथन्तरेषु रुत्वं वाच्यम् !&gt;  इति वार्त्तिकेन रुँत्वम् । अत्र &lt;ऽएकदेशविकृतमनन्यवत्ऽ&gt; इति परिभाषाम् आश्रित्य रात्र-शब्दम् रात्रि-शब्दसदृशम् एव स्वीकृत्य प्रकृतवार्त्तिकस्य प्रयोगः भवति । ]</p>
<p>→ अहउ + रात्र [<b>हशि च</b> <a href="6.1.114.html">6.1.114</a> इति उकारः]</p>
<p>→ अहो + रात्र [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p>→ अहोरात्र</p>
<p></pr></p>
<ol>
<li><qt>रथन्तर</qt>-शब्दे परे —</li>
</ol>
<p><pr></p>
<p>अह्नः रथन्तरम् [<b>षष्ठी</b> <a href="2.2.8.html">2.2.8</a> इति षष्ठीतत्पुरुषः]</p>
<p>→ अहन् + रथन्तर [<b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ अह रुँ + रथन्तर [सुब्लुकि <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा पदान्तनकारस्य &lt;! रूपरात्रिरथन्तरेषु रुत्वं वाच्यम् !&gt;  इति वार्त्तिकेन रुँत्वम्]</p>
<p>→ अहउ + रथन्तर [<b>हशि च</b> <a href="6.1.114.html">6.1.114</a> इति उकारः]</p>
<p>→ अहोरथन्तर [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<p></listsp></p>
<p><b>केचन वैयाकरणाः अत्र <hl>सर्वेषु अपि रेफादौ शब्देषु परेषु रुँत्वम् भवति</hl> — इति मन्यन्ते</b> । इत्युक्ते, तेषाम् मतेन केवलम् <qt>रूप</qt>, <qt>रात्रि</qt>, <qt>रथन्तर</qt> इत्येव न अपि तु <qt>रम्य</qt>, <qt>रत्न</qt>, <qt>राजन्</qt>, <qt>रमते</qt> इत्येतेषु अन्येषु रेफादिशब्देषु परेषु अपि अहन्-शब्दस्य नकारस्य <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा रुँत्वम् एव भवति, येन <qt>अहोरम्यम्</qt>, <qt>अहोरत्नानि</qt>, <qt>अहोराजः</qt>, <qt>अहो रमते</qt> इत्येतानि रूपाणि सिद्ध्यन्ति । </p>
<p><title>आश्रयात् सिद्धत्वम्</title> </p>
<p>प्रकृतसूत्रम् यद्यपि त्रिपाद्यां विद्यते, तथापि इदं सूत्रम् <b>हशि च</b> <a href="6.1.114.html">6.1.114</a> इत्यस्य  कृते <b>आश्रयात् सिद्धम्</b> अस्ति । इत्युक्ते, प्रकृतसूत्रेण सिद्धस्य रुँत्वस्य एतयोः द्वयोः सूत्रयोः उकारादेशः अवश्यम् सम्भवति । अतएव उपरि <qt>अहोभ्याम्</qt>, <qt>अहोभिः</qt>, <qt>दीर्घाहा दिवसः</qt> इत्येतेषाम्  प्रक्रियासु प्रकृतसूत्रस्य प्रयोगात् अनन्तरम्  _हशि _ <a href="6.1.114.html">6.1.114</a> इति सूत्रं प्रयुक्तं दृश्यते । </p>
<p><title>निर्देशसामर्थ्यात् नकारलोपः न भवति </title></p>
<p><qt>अहन्</qt>-शब्दस्य पदसंज्ञायां जातायाम् वस्तुतस्तु <b>नलोपः प्रातिपदिकान्तस्य</b> <a href="8.2.7.html">8.2.7</a> इत्यनेन नकारस्य लोपः भवेत् । परन्तु तादृशः नकारलोपः क्रियते चेत् प्रकृतसूत्रस्य प्रयोगस्य अवकाशः एव विनश्येत् । अतः प्रकृतसूत्रस्य विधानसामर्थ्यात् एव इदं सूत्रम्  <b>नलोपः प्रातिपदिकान्तस्य</b> <a href="8.2.7.html">8.2.7</a>  इत्यस्य अपवादरूपेण प्रयुज्यते । इत्युक्ते, पदसंज्ञकस्य अहन्-शब्दस्य नकारस्य <b>नलोपः प्रातिपदिकान्तस्य</b> <a href="8.2.7.html">8.2.7</a>  इत्यनेन नकारलोपः न भवति, अपि तु प्रकृतसूत्रेण रुँत्वम् एव प्रवर्तते । अतएव, <b>नलोपः प्रातिपदिकान्तस्य</b> <a href="8.2.7.html">8.2.7</a>  इत्यत्र &lt;!अह्नो नलोपप्रतिषेधो वक्तव्यः!&gt; इति वार्त्तिकम् अपि भाष्यकारेण पाठितम् दृश्यते ।</p>
<p><title>बाध्यबाधकभावः</title></p>
<p><b><b>रोऽसुपि</b> <a href="8.2.69.html">8.2.69</a> इति सूत्रम् प्रकृतसूत्रस्य अपवादरूपेण प्रवर्तते</b> । सुप्-भिन्ने प्रत्यये शब्दे वा परे अहन्-शब्दस्य नकारस्य प्रकृतसूत्रेण प्राप्तं रुँत्वं बाधित्वा <b>रोऽसुपि</b> <a href="8.2.69.html">8.2.69</a> इत्यनेन रेफादेशः भवति । यत्र सुप्-प्रत्ययस्य लुक् भवति, तत्रापि <b>रोऽसुपि</b> <a href="8.2.69.html">8.2.69</a> इत्यस्यैव प्रयोगः क्रियते, न हि प्रकृतसूत्रस्य ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p><b>हलि च</b> - हलि च ।र्वोरुपधाया दीर्घ इकः॑ इत्यनुवर्तते । 'सिपि धातोः' इत्यतो धातोरिति च । तच्च र्वोरित्यनेन विशेष्यते । तदन्तविधिः । तदाह-रेफवान्तस्येत्यादिना । रेफान्तस्य-जीर्यतीत्युदाहरणम् । अपदान्तत्वात् 'र्वोरुपधायाः' इत्यप्राप्ते विधिः । प्रकृते च प्रतिदिव् न् अस् इति स्थिते नकारे हलि परे वान्तस्य दिव्धातोरूपधाया इकारस्य दीर्घ इति भावः । ननुअचः परस्मि॑न्नित्यल्लोपस्य स्थानिवत्त्वादकारेण व्यवधानाद्धल्परत्वाऽभावात्कथमिह दीर्घ इत्याशङ्क्य परिहरति — नचेति । कुत इत्यत आह — दीर्घविधौ तन्निषेधादिति ।न पदान्ते॑ति सूत्रेण दीर्घवधौ स्थानिवत्त्वनिषेधादित्यर्थः । नन्वेवमपि भसंज्ञापेक्षस्याऽल्लोपस्य बहिर्भूतप्रत्ययापेक्षत्वेन बहिरङ्गतया तस्याऽन्तरङ्गे दीर्घे कर्तव्येऽसिद्धत्वादकारेण व्यवधानाद्धल्परत्वाऽभावात्कथमिह दीर्घ इत्यत आह-बहिरङ्गेति । यथोद्देशपक्षे षाष्ठीं परिबाषां प्रति श्चुत्वस्याऽसिद्धतयाऽन्तरङ्गाऽभावे परिभाषाया अप्रवृत्तेरिति राजन्शब्दोक्तन्यायेन दीर्घस्याऽसिद्धतया तद्विषयेअसिद्धं बहिरङ्ग॑मिति परिभाषा न प्रवर्तते इति भावः । प्रतिदीव्न इति ।न भकुर्छुरा॑मिति निषेधस्तु वान्तस्याऽभत्वान्नेति भावः । इत्यादीति । प्रतिदिव्ने । प्रतिदीव्नः २ । प्रतिदीव्नोः २ । भ्यामादौ हलि राजवदित्यर्थः । यज्वन्शब्दः सुटि राजवदित्याह — यज्वेति ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>अहोभ्यामिति ।'हशि च'  इत्युत्वम् । नलोपमकृत्वेत्यादि । नलोपविधावेतद्व्याख्यातम् । लाक्षमिकत्वादिति । अडागमेन अहन्निति रूपलाभात् । ह्रस्वविधाविति । समासे च लुमता लोपाद् रादेशे प्राप्ते रुत्वमुत्वार्थमुच्यते । अहोरूपमिति । षष्ठीसमासः । गतमहो रूपं पश्येत्यसमासः । अहोरात्र इति । ठहस्सर्वैकदेशऽ इत्यादिनाच् समासान्तः, इकारलोपे कृतेऽप्येकदेशविकृतस्यानन्यत्वादुत्वम् । रात्रग्रहणं तु न कृतम्; गतमहो रात्रिरागतेत्यसमासेऽपि रुत्वार्थम् ॥</p></div>