<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.67.html"><button class="muted-button">Prev 8.2.67</button></a>
        <a href="8.2.69.html"><button class="muted-button">Next 8.2.69</button></a>
        </nav><h2 class="title">अहन्</h2><p class="sname"><font color=blue>8-2-68 अहन्</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">रुः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>पदस्य अह्नः रुँः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>अहन्-इत्यस्य पदान्ते रुँत्वं भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>The word अहन् gets रुँत्व at पदान्त.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>अहनित्येतस्य पदस्य रुः भवति। अहोभ्याम्। अहोभिः। नलोपमकृत्वा निर्देशो ज्ञापकः नलोपाभावो यथा स्यातिति। दीर्घाहा निदाधः, हे दीर्घाहोऽत्र इति। अहनित्यत्र तु लाक्षणिकत्वादहन्शब्दस्य रुः न भवति। अह्नो रुविधौ रूपरात्रिरथन्तरेषूपसङ्ख्यानं कर्तव्यम्। अहोरूपम्। अहोरात्रः। अहोरथन्तरम्। <b>रोऽसुपि</b> <a href="8.2.69.html">8.2.69</a> इत्यस्य अपवादो रुत्वमुपसङ्ख्यायते। अपर आह सामान्येन रेफादौ रुत्वं भवति, अहोरम्यम्, अहोरत्नानि इति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>॥ अथ हलन्तनपुंसकलिङ्ग-प्रकरणम् ॥</p>
<p>अहन्नित्यस्य रुः स्यात्पदान्ते । अहोभ्याम् । अहोभिः । इह अहः अहोभ्यामित्यादौ रत्वरुत्वयोरसिद्धत्वान्नलोपे प्राप्ते । अहन्नित्यावर्त्य नलोपाभावं निपात्य द्वितीयेन रुर्विधेयः । तदन्तस्यापि रुत्वरत्वे । दीर्घाण्यहानि यस्मिन् स दीर्घाहा निदाघः । इह हल्ङ्यादिलोपे प्रत्ययलक्षणेनाऽसुपीति निषेधाद्रत्वाभावे रुः । तस्यासिद्धत्वान्नान्तलक्षण उपधादीर्घः । संबुद्धौ तु हे दीर्घाहो निदाघः । दीर्घाहानौ । दीर्घाहानः । दीर्घाह्ना । दीर्घाहोभ्याम् । दण्डि । दण्डिनी । दण्डीनि । स्रग्वि । स्रग्विणी । स्रग्वीणि । वाग्मि । वाग्मिनी । वाग्मीनि । बहुवृत्रहाणि । बहुपूषाणि । बह्वर्यमाणि । असृजः पदान्ते कुत्वम् । सृजेः क्विनो विधानात् । विश्वसृडादौ तु न । सृजिदृशोः &lt;{SK2405}&gt; इति सूत्रे रज्जुसृड्भ्यामिति भाष्यप्रयोगात् । यद्वा व्रश्च &lt;{SK294}&gt;इति सूत्रे सृजियज्योः पदान्ते षत्वं कुत्वापवादः । स्रग्ऋत्विक्शब्दयोस्तु निपातनादेव कुत्वम् । असृक्शब्दस्तु अस्यतेरौणादिके ऋच्प्रत्यये बोध्यः । असृक् । असृग् । असृजी । असृञ्जि । पद्दन्न &lt;{SK228}&gt; इति वा असन् । असानि । असृजा । अस्ना । असृग्भ्याम् । असभ्यामित्यादि । उर्क् । उर्ग् । ऊर्जि । ऊन्र्जि । नरजानां संयोगः ।&lt;!बहूर्जि नुम्प्रतिषेधः !&gt; (वार्तिकम्) ।&lt;!अन्त्यात्पूर्वो वा नुम् !&gt; (वार्तिकम्) ॥ बहूर्जि । बहूर्ञ्जि वा कुलानि ॥ त्यत् । त्यद् । त्ये । त्यानि । तत् । तद् । ते । तानि । यत् । यद् । ये । यानि । एतत् । एतद् । एते । एतानि । अन्वादेशे तु एनत् । बोभिद्यतेः क्विप् । बेभित् । बेभिद् । बेभिदी । शावल्लोपस्य स्थानिवत्त्वादझलन्तत्वान्न नुम् । अजन्तलक्षणस्तु नुम् न । स्वविधौ स्थानिवत्त्वाभावात् । बेभिदि ब्राह्मणकुलानि चेच्छिदि ॥ गवाक्छब्दस्य रूपाणि क्लीबेऽर्चागतिभेदतः । असन्ध्यवङपूर्वरूपैर्नवाधिकशतं मतम् ॥ 1 ॥ स्वम्सुप्सु नव षड् भादौ षट्के स्युस्त्रीणि जश्शसोः । चत्वारि शेषे दशके रूपाणीति विभावय ॥ 2 ॥ तथाहि । गामञ्चतीति विग्रहे ऋत्विक् &lt;{SK373}&gt; आदिना क्विन् । गतौ नलोपः । अवङ् स्फोटायनस्य &lt;{SK88}&gt; इत्यवङ् । गवाक् । गवाग् । सर्वत्र विभाषा &lt;{SK87}&gt; इति प्रकृतिभावे गोअक् । गोअग् । पूर्वरूपे । गोऽक् । गोऽग् । पूजायां नस्य कुत्वेन ङः । गवाङ् । गोअङ् । गोऽङ् । अम्यपि एतान्येव नव । औङः शी । भत्वात् अचः &lt;{SK416}&gt; इत्यल्लोपः । गोची । पूजायां तु गवाञ्ची । गोअञ्ची । गोऽञ्ची ॥ जश्शसोः शिः &lt;{SK312}&gt; ॥ शेः सर्वनामस्थानत्वान्नुम् । गवाञ्चि । गोअञ्चि । गोऽञ्चि । गतिपूजनयोस्त्रीण्येव । गोचा । गवाञ्चा । गोअञ्चा । गोऽञ्चा । गवाग्भ्याम् । गोअग्भ्याम् । गोऽग्भ्याम् । गवाङ्भ्याम् । गोअङ्भ्याम् । इत्यादि ॥ सुपि तु ङान्तानां पक्षेङ्णोः कुग् &lt;{SK130}&gt; इति कुक् । गवाङ्क्षु । गवाङ्षु । गवाक्षु । गोअक्षु । गोक्षु । न चेह । चयो द्वितीया इति पक्षे ककारस्य खकारेण षण्णामाधिक्यं शङ्क्यम् । चर्त्वस्यासिद्धत्वात् । कुक्पक्षे तु तस्यासिद्धत्वाज्जश्त्वाऽभावे पक्षे द्वितीयादेशात्रीणि रूपाणि वर्द्धन्त एव ॥ ऊह्यमेषां द्विर्वचनानुनासिकविकल्पनात् । रूपान्यश्वाक्षिभूतानि &lt;{SK527}&gt; भवन्तीति मनीषिभिः ॥ 1 ॥ तिर्यक् । तिरश्ची । तिर्यञ्चि । पूजायां तु । तिर्यङ् । तिर्यञ्ची । तिर्यञ्चि । यकृत् । यकृती । यकृन्ति । पद्दन् &lt;{SK228}&gt; इति वा यकन् । यकानि । यक्ना । यकृता । शकृत् । शकृती । शकृन्ति । शकानि । शक्ना । शकृता । ददत् । ददती ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>स्वमोर्लुक् । दत्वम् । स्वनडुत्, स्वनडुद् । स्वनडुही । चतुरनडुहोरित्याम् । स्वनड्वांहि । पुनस्तद्वत् । शेषं पुंवत् ॥ वाः । वारी । वारि । वार्भ्याम् ॥ चत्वारि ॥ किम् । के । कानि ॥ इदम् । इमे । इमानि ॥ <b>अन्वादेशे नपुंसके वा एनद्वक्तव्यः</b> (वार्त्तिकम्) । एनत् । एने । एनानि । एनेन । एनयोः ॥ अहः । विभाषा डिश्योः । अह्नी, अहनी । अहानि ॥ <b>अहन्</b> । अहन्नित्यस्य रुः पदान्ते । अहोभ्याम् ॥ दण्डि । दण्डिनी । दण्डीनि । दण्डिना । दण्डिभ्याम् ॥ सुपथि । टेर्लोपः । सुपथी । सुपन्थानि ॥ ऊर्क्, ऊर्ग् । ऊर्जी । ऊन्र्जि । नरजानां संयोगः । तत् । ते । तानि ॥ यत् । ये । यानि ॥ एतत् । एते । एतानि ॥ गवाक्, गवाग् । गोची । गवाञ्चि । पुनस्तद्वत् । गोचा । गवाग्भ्याम् ॥ शकृत् । शकृती । शकृन्ति ॥ ददत् ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>अहन् (= दिवसः) अस्य शब्दस्य पदसंज्ञायां प्राप्तायाम् नकारस्य रुँत्वम् भवति ।  यथा - </p>
<p>1) अहन् + भ्याम् [तृतीयैकवचनस्य प्रत्ययः]</p>
<p>→ अहरुँ + भ्याम् [<b>स्वादिष्वसर्वनामस्थाने</b> <a href="1.4.17.html">1.4.17</a> इति अहन्-इत्यस्य पदसंज्ञा । <b>अहन्</b> <a href="8.2.68.html">8.2.68</a> इत्यनेन नकारस्य रुत्वम् ।]       </p>
<p>→ अहउ + भ्याम् [<b>हशि च</b> <a href="6.1.114.html">6.1.114</a> इति उत्वम् ]</p>
<p>→ अहोभ्याम् [<b>आद्गगुणः</b> <a href="6.1.87.html">6.1.87</a> इति गुणैकादेशः]</p>
<p>2) अहन् + सुँ [प्रथमैकवचनस्य प्रत्ययः]</p>
<p>→ अहन्  [ <b>स्वमोर्नपुंसकात्</b> <a href="7.1.23.html">7.1.23</a> इति सुँ-प्रत्ययस्य लुक् ।]</p>
<p>→ अहरुँ  [ <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a>  इति अहन्-इत्यस्य पदसंज्ञा । <b>अहन्</b> <a href="8.2.68.html">8.2.68</a> इत्यनेन नकारस्य रुत्वम् ।]   </p>
<p>→ अहः [<b>खरवसानरयोर्विसर्जनीयः</b> <a href="8.3.15.html">8.3.15</a> इति विसर्गः ]</p>
<!पदाङ्गाधिकारे तस्य च तदन्तस्य च!>   अनया परिभाषया यस्य अन्ते 'अहन्' शब्दः अस्ति  तादृशस्य शब्दस्य विषये अपि अस्य सूत्रस्य प्रयोगः भवितुं अर्हति । यथा - 'दीर्घमहः यस्य सः'  इत्यस्मिन् अर्थे 'दीर्घाहन्' इति प्रातिपदिकं सिद्ध्यति । अस्य प्रथमपुरुषैकवचनस्य प्रक्रिया -

<p>दीर्घाहन्  + सुँ [प्रथमैकवचनस्य प्रत्ययः]</p>
<p>→ दीर्घाहन् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति सुँ-इत्यस्य लोपः ।]</p>
<p>→ दीर्घाहान् [<b>सर्वनामस्थाने चासम्बुद्धौ</b><a href="6.4.8.html">6.4.8</a> इति नकारान्तस्य अङ्गस्य उपधादीर्घः।]            </p>
<p>→ दीर्घाहारुँ  [  <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a>  इति अहन्-इत्यस्य पदसंज्ञा । <b>अहन्</b> <a href="8.2.68.html">8.2.68</a> इत्यनेन नकारस्य रुत्वम् ।]   </p>
<p>→ दीर्घाहाः [<b>खरवसानरयोर्विसर्जनीयः</b> <a href="8.3.15.html">8.3.15</a> इति विसर्गः ]                             </p>
<p>अत्र वार्तिकद्वयं ज्ञातव्यम् - </p>
<ol>
<li>&lt;! रूपरात्रिरथन्तरेषु रुत्वं वाच्यम् !&gt;  । 'रुप', 'रात्रि', 'रथ' - एतेषाम् पूर्वस्य अहन्-शब्दस्य रुँत्वं भवति । यथा - </li>
</ol>
<p>अ) अहन् + रूप = अहोरूप । </p>
<p>आ)  अहन् + रात्रि  = अहोरात्र । प्रक्रिया इयम् -</p>
<p>अहश्च रात्रिश्च एतयोः समाहारः </p>
<p>= अहन् + रात्रि + अच्  [वर्तमानसूत्रेण अच् इति समासान्तप्रत्ययः।]</p>
<p>→ अहरुँ + रात्रि + अ [<b>रोऽसुपि</b> <a href="8.2.69.html">8.2.69</a> इत्यत्र पाठितेन &lt;!रूपरात्रिरथन्तरेषु रुत्वं वाच्यम्!&gt; इत्यनेन वार्त्तिकेन अहन्-शब्दस्य नकारस्य रुँत्वं भवति ।]</p>
<p>→ अहर् + रात्रि + अ [उँकारस्य <b>उपदेशेऽजनुनासिक इत</b> <a href="1.3.2.html">1.3.2</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अह उ + रात्रि + अ [रेफस्य <b>हशि च</b>  <a href="6.1.114.html">6.1.114</a> इति उकारः]</p>
<p>→ अहोरात्रि + अ [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p>→ अहोरात्र् + अ [<b>यस्येति च</b> <a href="6.4.148.html">6.4.148</a> इति इकारलोपः]</p>
<p>→ अहोरात्र [<b>   रात्राह्नाहाः पुंसि</b> <a href="2.4.39.html">2.4.39</a> इत्यनेन पुंस्त्वम् ]</p>
<p>इ) अहन् + रथन्तर    = अहोरथन्तर   ।</p>
<ol>
<li>&lt;!अहरादीनां पत्यादिषु वा रेफः !&gt; । अहरादिगणस्य शब्दानाम् पत्यादिगणस्य शब्देषु परेषु विकल्पेन रेफः भवति ।</li>
</ol>
<p>यथा - अहन् + पतिः = अहर् + पतिः = अहर्पतिः ।</p>
<p>रेफाभावे -</p>
<p>अहन् + पतिः</p>
<p>→ अहरुँ + पतिः [<b>अहन्</b> <a href="8.2.68.html">8.2.68</a> इत्यनेन रूत्वम्]</p>
<p>→ अहः + पतिः [<b>खरवसानयोर्विसर्जनीयः</b> <a href="8.3.15.html">8.3.15</a> इत्यनेन विसर्गः]</p>
<p>→ अहः पतिः, अह≍पतिः । [<b>कुप्वोः ≍क ≍पौ च</b>  <a href="8.3.37.html">8.3.37</a> इति विकल्पेन उपध्मानीयः]</p>
<p>अस्मिन् वार्तिके 'अहरादिगण' तथा 'पत्यादिगण' एतेषाम् विषये उक्तमस्ति । एते गणाः एतादृशाः - </p>
<p>अहरादिगणः =  {अहर् , गिर्, धुर् }(अहर्-इत्यनेन अहन्-शब्दः स्वीक्रियते) ।          </p>
<p>पत्यादिगणः = { पति, गण, पुत्र }</p>
<p>अतः अनेन वार्तिकेन एतानि पदानि सिद्ध्यन्ति - अहर्पतिः, गीर्पतिः, धूर्पतिः , अहर्गणः, गीर्गणः, धूर्गणः, अहर्पुत्रः, गीर्पुत्रः, धूर्पुत्रः ।</p>
<p>ज्ञातव्यम् - </p>
<ol>
<li>
<p>'अहन्' शब्दस्य <b>नलोपः प्रातिपदिकान्तस्य</b>  <a href="8.4.7.html">8.4.7</a> इत्यनेन पदान्ते वस्तुतः नकारलोपः विधीयते । परन्तु अस्मिन् सूत्रे 'अहन्' इति नकारसहितस्य पदस्य योजनम् कृतमस्ति । एतत् ज्ञापकमस्ति यत् 'अहन्-शब्दस्य विषये पदान्ते नकारलोपः न भवति' इति । सिद्धान्तकौमुद्यामस्मिन् विषये दीक्षितः वदति - 'अहन् अस्य सूत्रस्य द्विवारं उच्चारणम् कृत्वा, प्रथमः 'अहन्' शब्दः नलोपनिषेधार्थः अस्ति, द्वितीयः च रुत्वनिर्देशं करोति' इति चिन्तनीयम् । </p>
</li>
<li>
<p><b>अहन्</b> <a href="8.2.68.html">8.2.68</a> एतत् सूत्रम् वस्तुतः त्रिपाद्यामस्ति, परन्तु अस्मात् अनन्तरम् <b>हशि च</b> <a href="6.1.114.html">6.1.114</a> अस्य सूत्रस्य प्रयोगः भवितुमर्हति, यतः <b>हशि च</b> <a href="6.1.114.html">6.1.114</a> अस्य सूत्रस्य प्रसक्तिः केवलं त्रिपाद्याः अनन्तरम् एव भवितुम् शक्नोति । यदि अत्र असिद्धाधिकारस्य प्रयोगं कुर्मः तर्हि  <b>हशि च</b> <a href="6.1.114.html">6.1.114</a>  अस्य सूत्रस्य अवकाशः एव विनश्यति । अतः अत्र   <b>हशि च</b> <a href="6.1.114.html">6.1.114</a>  इतीदं सूत्रम्  <b>अहन्</b> <a href="8.2.68.html">8.2.68</a> अस्मात् अनन्तरमपि प्रयोक्तुं शक्यते ।</p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p><b>हलि च</b> - हलि च ।र्वोरुपधाया दीर्घ इकः॑ इत्यनुवर्तते । 'सिपि धातोः' इत्यतो धातोरिति च । तच्च र्वोरित्यनेन विशेष्यते । तदन्तविधिः । तदाह-रेफवान्तस्येत्यादिना । रेफान्तस्य-जीर्यतीत्युदाहरणम् । अपदान्तत्वात् 'र्वोरुपधायाः' इत्यप्राप्ते विधिः । प्रकृते च प्रतिदिव् न् अस् इति स्थिते नकारे हलि परे वान्तस्य दिव्धातोरूपधाया इकारस्य दीर्घ इति भावः । ननुअचः परस्मि॑न्नित्यल्लोपस्य स्थानिवत्त्वादकारेण व्यवधानाद्धल्परत्वाऽभावात्कथमिह दीर्घ इत्याशङ्क्य परिहरति — नचेति । कुत इत्यत आह — दीर्घविधौ तन्निषेधादिति ।न पदान्ते॑ति सूत्रेण दीर्घवधौ स्थानिवत्त्वनिषेधादित्यर्थः । नन्वेवमपि भसंज्ञापेक्षस्याऽल्लोपस्य बहिर्भूतप्रत्ययापेक्षत्वेन बहिरङ्गतया तस्याऽन्तरङ्गे दीर्घे कर्तव्येऽसिद्धत्वादकारेण व्यवधानाद्धल्परत्वाऽभावात्कथमिह दीर्घ इत्यत आह-बहिरङ्गेति । यथोद्देशपक्षे षाष्ठीं परिबाषां प्रति श्चुत्वस्याऽसिद्धतयाऽन्तरङ्गाऽभावे परिभाषाया अप्रवृत्तेरिति राजन्शब्दोक्तन्यायेन दीर्घस्याऽसिद्धतया तद्विषयेअसिद्धं बहिरङ्ग॑मिति परिभाषा न प्रवर्तते इति भावः । प्रतिदीव्न इति ।न भकुर्छुरा॑मिति निषेधस्तु वान्तस्याऽभत्वान्नेति भावः । इत्यादीति । प्रतिदिव्ने । प्रतिदीव्नः २ । प्रतिदीव्नोः २ । भ्यामादौ हलि राजवदित्यर्थः । यज्वन्शब्दः सुटि राजवदित्याह — यज्वेति ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.2.68
sutra: अहन्</p>
<hr />
<p>अहोभ्यामिति ।'हशि च'  इत्युत्वम् । नलोपमकृत्वेत्यादि । नलोपविधावेतद्व्याख्यातम् । लाक्षमिकत्वादिति । अडागमेन अहन्निति रूपलाभात् । ह्रस्वविधाविति । समासे च लुमता लोपाद् रादेशे प्राप्ते रुत्वमुत्वार्थमुच्यते । अहोरूपमिति । षष्ठीसमासः । गतमहो रूपं पश्येत्यसमासः । अहोरात्र इति । ठहस्सर्वैकदेशऽ इत्यादिनाच् समासान्तः, इकारलोपे कृतेऽप्येकदेशविकृतस्यानन्यत्वादुत्वम् । रात्रग्रहणं तु न कृतम्; गतमहो रात्रिरागतेत्यसमासेऽपि रुत्वार्थम् ॥</p></div>