<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.3.62.html">
            <button class="muted-button">Prev 8.3.62</button>
        </a>
        <a href="8.3.64.html">
            <button class="muted-button">Next 8.3.64</button>
        </a>
        </nav><h2>Kashika</h2>
<hr />
<p>index: 8.3.63
sutra: प्राक्सितादड्व्यवायेऽपि</p>
<hr />
<p>सेवसित [[8.3.70]] इति वक्ष्यति। प्राक् सितसंशब्दनाद् यानित ऊर्ध्वमनुक्रमिष्यामः तत्र अड्व्यवायेऽपि मूर्धन्यो भवति इत्येवं तद् वेदितव्यम्, अपिशब्दादनड्व्यवायेऽपि। वक्ष्यति उपसर्गात् सुनोतिसुवतीति षत्वम्। अभिषुणोति। परिषुणोति। वषुणोति। निषुणोति। अभ्यषुणोति। पर्यषुणोत्। व्यषुणोत्। न्यषुणोत्।</p>
<h2>Siddhanta Kaumudi</h2>
<hr />
<p>index: 8.3.63
sutra: प्राक्सितादड्व्यवायेऽपि</p>
<hr />
<p>सेवसित &lt;{SK2275}&gt; इत्यत्र सितशब्दात्प्राग् ये सुनोत्यादयस्तेषामड्व्यवायेऽपि षत्वं स्यात् । न्यषेधत् । न्यषेधीत् । न्यषेधिष्यत् ॥</p>
<h2>Padamanjari</h2>
<hr />
<p>index: 8.3.63
sutra: प्राक्सितादड्व्यवायेऽपि</p>
<hr />
<p>ठिण्कोःऽ इति पञ्चमीनिर्देशाद्व्यवाये न प्राप्नोतीति वचनम् । अडित्यागमस्य ग्रहणम्, न प्रत्याहारस्य । एतच्च'हयवरट्'  इत्यत्रोपपादितम् । प्राक् सितसंशब्दनादिति ।'परिनिविभ्यः सेवसित'  इत्यतः । अपिग्रहणं किम् ? अव्यवधानेऽपि यथा स्यात्, अन्यथा विशेषवचनाद्व्यवाय एव स्यात् । अभ्यषुणोदिति ।'षुञ् अभिषेवे' , लङ्,'स्वादिभ्यः श्नुः' , अडागमः, पागेव यणादेशात् षत्वम्; कृते वा यणि यकारमेवेणमाश्रित्य षत्वम् ॥</p></div>