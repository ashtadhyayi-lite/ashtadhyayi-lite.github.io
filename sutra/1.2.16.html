<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.2.15.html"><button class="muted-button">Prev 1.2.15</button></a>
        <a href="1.2.17.html"><button class="muted-button">Next 1.2.17</button></a>
        </nav><h2>Kashika</h2>
<hr />
<p>index: 1.2.16
sutra: विभाषोपयमने</p>
<hr />
<p>यमः सिजात्मनेपदेषु इति वर्तते । यमेर्धातोः उपयमने वर्तमानात् परः सिच् प्रत्ययो विभाषा किद् भवति आत्मनेपदेषु परतः । उपायत कन्याम्, उपायंस्त कन्याम् ; उपायत भार्याम्, उपायंस्त भार्याम् । उपयमनं स्वीकरणम्, विवाहः, दारकर्म, पाणिग्रहणम् इत्यर्थः । <b>उपाद्यमः स्वकरणे</b> <a href="1.3.56.html">1.3.56</a> इत्यात्मनेपदम् ॥</p>
<h2>Siddhanta Kaumudi</h2>
<hr />
<p>index: 1.2.16
sutra: विभाषोपयमने</p>
<hr />
<p>यमः सिच् किद्वा स्याद्विवाहे । रामः सीतामुपायत । उपायंस्त वा । उदवोढेत्यर्थः । गन्धनाङ्गे उपयमे तु पूर्वविप्रतिषेधान्नित्यं कित्त्वम् । </p></div>