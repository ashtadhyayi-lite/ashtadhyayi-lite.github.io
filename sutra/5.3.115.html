<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.114.html">
            <button class="muted-button">Prev 5.3.114</button>
        </a>
        <a href="5.3.116.html">
            <button class="muted-button">Next 5.3.116</button>
        </a>
        </nav><h2>Kashika</h2>
<hr />
<p>index: 5.3.115
sutra: वृकाट्टेण्यण्</p>
<hr />
<p>आयुधजीविसङ्घातिति वर्तते। वृकशदातायुधजीविनः स्वार्थे टेण्यण् प्रत्ययो भवति। टकारो ङीबर्थो, णकारो वृद्ध्यर्थः। वार्केण्यः, वार्केण्यौ, वृकाः। आयुधजीविसङ्घविशेषणं, जातिशब्दान् मा भूत्। कामक्रोधौ मनुस्याणां खादितारौ वृकाविव।</p>
<h2>Siddhanta Kaumudi</h2>
<hr />
<p>index: 5.3.115
sutra: वृकाट्टेण्यण्</p>
<hr />
<p>आयुधजीविसङ्घवाचकात्स्वार्थे । वार्केण्यः । आयुधेति किम् । जातिशब्दान्मा भूत् ॥</p>
<h2>Balamanorama</h2>
<hr />
<p>index: 5.3.115
sutra: वृकाट्टेण्यण्</p>
<hr />
<p><em>वृकाट्टेण्यण्</em> - वृकाट्टेण्यण् । वृको नाम कश्चिदायुधजीविसङ्घः । स एव वार्केण्यः । आदिवृद्धिः । रपरत्वम् । जातिविशेषादिति । वृको नाम कश्चिन्मनुष्यखादी चतुष्पाज्जातिविशेषः प्रसिद्धः,तस्मान्नेत्यर्थः । </p>
<h2>Padamanjari</h2>
<hr />
<p>index: 5.3.115
sutra: वृकाट्टेण्यण्</p>
<hr />
<p>पार्श्व इत्यादि। पर्शू, रक्षस्, असुर - इत्येते जनपदशब्दाः, तत्राकारान्ताद्बहुष्वपत्येषु'जनपदशब्दात्क्षत्रियादञ्'  इत्यञ्, इतराभ्याम्'द्व्यञ्मगध'  इत्यादिनाण्, तद्राजत्वाल्लुक्, पुनः सङ्घविवक्षायामनेनाण्। यौधेय इति। युधेतेऽसौ, युधेरिगुपधलक्षणः कः - युधा, तस्य अपत्यम्'द्व्यचः'  इति ढक्, तदन्तात्सङ्घरूपविवक्षायामनेनाञ् - यौधेय इत्याद्यौदातं भवति। तथा यौधेयस्याङ्को लक्षणं वा यौधेय इति - सङ्घाङ्कलक्षणेष्वञ्लक्षणोऽण् भवति। एतेन यौधेयादिषु ये ढगन्तास्ते सर्वे व्याख्याताः। यौधेयादीनामस्मिन्प्रदेशे न पाठः, पठिता हि ते चतुर्थे -'न प्राच्यभार्गादियौधेयादिभ्यः'  इत्यत्र ॥</p></div>