<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.106.html"><button class="muted-button">Prev 6.4.106</button></a>
        <a href="6.4.108.html"><button class="muted-button">Next 6.4.108</button></a>
        </nav><h2 class="title">लोपश्चास्यान्यतरस्यां म्वोः</h2><p class="sname"><font color=blue>6-4-107 लोपः च अस्य अन्यतरस्यां म्वोः</font> <font color="DeepPink"> असिद्धवत् अत्र आभात्</font> <font color="ForestGreen">क्ङिति</font> <font color="Red">उतः</font> <font color="Maroon">प्रत्ययात्</font> <font color="Brown">असंयोगपूर्वात्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p>अस्य असंयोगपूर्वस्य उतः प्रत्ययस्य म्वोः अन्यतरस्याम् लोपः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p>असंयोगपूर्वः यः प्रत्ययान्तः उकारः तस्य मकारे वकारे च परे विकल्पेन लोपः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p>The उकार which occurs at end of a प्रत्यय is optionally deleted when followed by a मकार / वकार , provided that a संयोग is not present immediately before this उकार.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p>योऽयमुकारोऽसंयोगपूर्वः तदन्तस्य प्रत्ययस्य अन्यतरस्यां लोपो भवति वकारमकारादौ प्रत्यये परतः. सुन्वः, सुनुवः. सुन्मः, सुनुमः. तन्वः, तनुवः. तन्मः, अनुमः. प्रत्ययस्य इत्येव, युवः. युमः. असंयोगपूर्वस्य इत्येव, शक्नुवः. शक्नुमः. लुकिति वर्तमाने लोपग्रहणमन्त्यलोपार्थम्.</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p>असंयोगपूर्वो यः प्रत्ययोकारस्तदन्तस्याङ्गस्य लोपो वा स्यात् म्वोः परयोः । धिन्वः धिनुवः । धिन्मः । धिनुमः । मिपि तु पत्वाद्गुणः । धिनोमि ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p>असंयोगपूर्वस्य प्रत्ययोकारस्य लोपो वा म्वोः परयोः। शृण्वः, शृणुवः। शृण्मः, शृणुमः। शुश्राव। शुश्रुवतुः। शुश्रुवुः। शुश्रोथ। शुश्रुवथुः। शुश्रुव। शुश्राव, शुश्रव। शुश्रुव। शुश्रुम। श्रोता। श्रोष्यति। शृणोतु, शृणुतात्। शृणुताम्। शृण्वन्तु॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p>यदि प्रत्ययस्य अन्तथः उकारः असंयोगपूर्वः अस्ति, तर्हि तस्य मकारे वकारे च परे विकल्पेन लोपः भवति ।</p>
<p>अस्मिन् सूत्रे 'अस्य' इति प्रयुक्तमस्ति । 'अस्य' इत्युक्ते <b>उतश्च प्रत्ययादसंयोगपूर्वात्</b> <a href="6.4.106.html">6.4.106</a> अस्मिन् पूर्वसूत्रे निर्दिष्टस्य उकारस्य । अतः <b>उतश्च प्रत्ययादसंयोगपूर्वात्</b> <a href="6.4.106.html">6.4.106</a>  इत्यनेन यस्य उकारस्य निर्देशः क्रियते, तस्यैव उकारस्य ग्रहणमस्मिन् सूत्रेऽपि भवति, अन्यस्य कस्यापि उकारस्य न । <b>उतश्च प्रत्ययादसंयोगपूर्वात्</b> <a href="6.4.106.html">6.4.106</a>  इत्यनेन तु 'श्नु' इत्यस्य विकरणप्रत्ययस्य,  'उ' इत्यस्य विकरणप्रत्ययस्य च उकारस्यैव ग्रहणं भवति । अतः अस्य सूत्रस्य व्याप्तिः अपि तयोः एव विषये अस्ति । अस्मात् मकारादि-वकारादि-प्रत्यये च परे अस्य उकारस्य वैकल्पिकः लोपः भवति । यथा -</p>
<ol>
<li>स्वादिगणस्य चिञ् (चयने) अस्य लोट्लकारस्य उत्तमपुरुषद्विवचनस्य रूपम् एतादृशम् सिद्ध्यति -</li>
</ol>
<p>चि + लोट् [<b>लोट् च</b> <a href="3.3.162.html">3.3.162</a> इति लोट्]</p>
<p>→ चि + वस् [<b>तिप्तस्..</b> <a href="3.4.78.html">3.4.78</a> इति उत्तमपुरुषद्विवचनस्य वस्-प्रत्ययः]</p>
<p>→ चि + श्नु + वस्  [<b>स्वादिभ्यः श्नुः</b> <a href="3.1.73.html">3.1.73</a> इति श्नुः]</p>
<p>→ चि + नु + व [<b>लोटो लङ्वत्</b> <a href="3.4.85.html">3.4.85</a> इत्यनेन लोट्-लकारस्य ङित्-लकारवत् कार्याणि भवन्ति । अतः <b>नित्यं ङितः</b> <a href="3.4.99.html">3.4.99</a> इत्यनेन सकारलोपः]             </p>
<p>→ चिनुव / चिन्व [<b>लोपश्चास्यान्यतरस्यां म्वोः</b> <a href="6.4.107.html">6.4.107</a> इति उकारस्य वैकल्पिकः लोपः]</p>
<ol>
<li>तनादिगणस्य तनुँ (विस्तारे) अस्य लट्लकारस्य उत्तमपुरुषबहुवचनस्य रूपम् एतादृशम् सिद्ध्यति -</li>
</ol>
<p>तन्  + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ तन् + मस्  [<b>तिप्तस्..</b> <a href="3.4.78.html">3.4.78</a> इति उत्तमपुरुषबहुवचनस्य मस्-प्रत्ययः]</p>
<p>→ तन् + उ + मस्  [<b>तनादिकृञ्भ्यः उः</b> <a href="3.1.73.html">3.1.73</a> इति उ-प्रत्ययः]</p>
<p>→ तनुमः, तन्मः [<b>लोपश्चास्यान्यतरस्यां म्वोः</b> <a href="6.4.107.html">6.4.107</a> इति उकारस्य वैकल्पिकः लोपः]</p>
<ol>
<li>यदि अयमुकारः संयोगपूर्वः अस्ति तर्हि अस्य सूत्रस्य प्रसक्तिः नास्ति । यथा, आप्-धातोः लट्-लकारस्य उत्तमपुरुषबहुवचनस्य रूपसिद्धौ -         </li>
</ol>
<p>आप् + लट्  [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ आप् + मस्  [<b>तिप्तस्..</b> <a href="3.4.78.html">3.4.78</a> इति उत्तमपुरुषबहुवचनस्य मस्-प्रत्ययः]</p>
<p>→ आप् + श्नु + मस्  [<b>स्वादिभ्यः श्नुः</b> <a href="3.1.73.html">3.1.73</a> इति श्नुः]</p>
<p>→ आप्नुमः [<b>ससजुषो रुँः</b> <a href="8.2.66.html">8.2.66</a> इति रुँत्वम् । <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>अत्र उकारात् पूर्वः 'प् + न्' इति संयोगः अस्ति अतः अत्र <b>लोपश्चास्यान्यतरस्यां म्वोः</b> <a href="6.4.107.html">6.4.107</a>  इत्यस्य प्रसक्तिः नास्ति, अतः उकारस्य लोपः न भवति ।</p>
<p>ज्ञातव्यम् - वस्तुतः अत्र 'लुक्' इत्यस्य अनुवृत्तिम् कर्तुं शक्यते । तथाप्यत्र 'लोपः' इति उक्तमस्ति । तस्य कारणमेतत् - <b>प्रत्ययस्य लुक्श्लुलुपः</b> <a href="1.1.61.html">1.1.61</a> इत्यनेन  'लुक्' सर्वदा सम्पूर्ण-प्रत्ययस्यैव भवति, प्रत्ययस्य अवयवस्य न । परन्तु अत्र 'श्नु' इत्यस्य केवलं उकारस्य लोपः इष्यते, नकारस्य न । अतः अत्र 'लोपः' इति उक्तमस्ति । एवं क्रियते चेत् <b>अलोऽन्त्यस्य</b> <a href="1.1.52.html">1.1.52</a> इत्यनेन अन्तिम-उकारस्य लोपः भवितुमर्हति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p><b>लोपश्चास्यान्यतरस्यां म्वोः</b> - लोपश्च ।उतश्च प्रत्ययादेसंयोगपूर्वा॑दिति पूर्वसूत्रोक्त उकारोऽस्येत्यनेन परामृश्यते । प्रत्ययशब्दः प्रत्ययसंबन्धिनि वर्तते । असंयोगपूर्वात् प्रत्ययादिति च उकारे अन्वेति । स च अङ्गस्य विशेषणं । तदन्तविधिः । तदाह —  असंयोगेति । प्रत्ययोकारैति । प्रत्ययसंबन्धी उकार इत्यर्थः । 'प्रत्यय — उकार' इति व्याख्याने तु सनुनुवः सुनुम इत्यत्र न स्यात्, तत्र श्नोरेव प्रत्ययत्वात् । प्रत्ययेति किम्  । युवः । युमः । असंयोगपूर्वादिति किम्  । शक्नुवः शक्नुमः । धिन्वः धिनुव इति । अत्र उप्रत्ययस्य उकारान्तत्वं व्यपदेशिवत्त्वेन बोध्यम् । नन्वेवं धिनोमीत्यत्र मिपि धिनु मि इति स्थिते उकारस्य लोपः स्यादित्यत आह —  मिपि त्विति । दिदिन्व । धिन्विता । धिन्विष्यति । धिनोतु ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.4.107
sutra: लोपश्चास्यान्यतरस्यां म्वोः</p>
<hr />
<p>अस्येत्यनेनोकारान्तः प्रत्ययः प्रत्यवमृश्यते । अस्येत्यनुच्यमाने म्वोः इति षष्ठ।लश्रयणे न म्वोरेव लोपो विज्ञायेत । एवं च उतश्च प्रत्ययादसंयोगपूर्वात् इति पञ्चमी न बाधिता भवति । लुगिति वर्तमाने इत्यादि । यदि हि प्रकृत एव लुक् क्रियेत, सर्वस्यैव प्रत्ययस्य स्यात् । लुगादयः सर्वादेशः इति संज्ञाविधाववोचाम् ।  एसर्वस्य लोपे कृते सुन्वः, सुनुव इति न सिध्येत् । तस्मादन्त्यस्य लोपार्थं लोपग्रहणम् । किञ्च - कुर्वः , कुर्म इत्यत्र लुकि सति गुणो न स्यात् न लुमताङ्गस्य इति प्रतिषेधात् । लोपे तु सति भवति ॥</p></div>