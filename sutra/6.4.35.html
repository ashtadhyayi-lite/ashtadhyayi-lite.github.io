<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.34.html"><button class="muted-button">Prev 6.4.34</button></a>
        <a href="6.4.36.html"><button class="muted-button">Next 6.4.36</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 6.4.35
sutra: शा हौ</p>
<hr />
<p>शासः हौ शा</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.4.35
sutra: शा हौ</p>
<hr />
<p>शास्-धातोः अङ्गस्य हि-प्रत्यये परे 'शा' आदेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.4.35
sutra: शा हौ</p>
<hr />
<p>The शास्-धातु gets the 'शा' आदेश when followed by the हि-प्रत्यय of लोट्लकार.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.4.35
sutra: शा हौ</p>
<hr />
<p>'शास्' (अनुशिष्टौ) इति अदादिगणस्य परस्मैपदी धातुः । लोट्-लकारस्य मध्यमपुरुषैकवचनस्य 'हि' प्रत्यये परे अस्य धातोः 'शा' इति आदेशः भवति । प्रक्रिया इयम् -</p>
<p>शास् + लोट् [<b>लोट् च</b> <a href="3.3.162.html">3.3.162</a> इति लोट्]</p>
<p>→ शास् + सिप् [<b>तिप्तस्..</b> <a href="3.4.78.html">3.4.78</a> इति मध्यमपुरुषैकवचनस्य विवक्षायाम् सिप्-प्रत्ययः]</p>
<p>→ शास् + शप् + तिप् [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ शास् + सिप् [<b>अदिप्रभृतिभ्यः शपः</b> <a href="2.4.72.html">2.4.72</a> इति शपः लुक्]</p>
<p>→ शास् + हि [<b>सेह्यर्पिच्च</b> <a href="3.4.87.html">3.4.87</a> इति 'हि' आदेशः]</p>
<p>→ शास् + धि [<b>हुझल्भ्यो हेर्धिः</b> <a href="6.4.101.html">6.4.101</a> इति झलन्तात् परस्य हि-प्रत्ययस्य धि-आदेशः]</p>
<p>→ शा + हि [<b>शा हौ</b> <a href="6.4.35.html">6.4.35</a> इति हि-प्रत्यये परे शास्-इत्यस्य शा-आदेशः]</p>
<p>अत्र एतत् स्मर्तव्यम् यत् <b>हुझल्भ्यो हेर्धिः</b> <a href="6.4.101.html">6.4.101</a> तथा च <b>शा हौ</b> <a href="6.4.35.html">6.4.35</a> एते द्वे अपि सूत्रे <b>असिद्धवदत्राभात्</b> <a href="6.4.22.html">6.4.22</a> अस्मिन् अधिकारे आगच्छतः । अतः <b>हुझल्भ्यो हेर्धिः</b> <a href="6.4.101.html">6.4.101</a> इत्यनेन हकारस्य कृतः धकारादेशः  <b>शा हौ</b> <a href="6.4.35.html">6.4.35</a> इत्यनेन न दृश्यते । <b>शा हौ</b> <a href="6.4.35.html">6.4.35</a> इत्यस्य दृष्ट्या तु तत्र हकारः एव अस्ति । अतः तत्र <b>शा हौ</b> <a href="6.4.35.html">6.4.35</a> इत्यस्य प्रयोगः भवितुमर्हति । </p>
<p>ज्ञातव्यम् - </p>
<ol>
<li>
<p>'शा' इति अनेकाल्-आदेशः अस्ति, अतः <b>अनेकाल्शित्सर्वस्य</b> <a href="1.1.55.html">1.1.55</a> इत्यनेन अयमादेशः सर्वादेशरूपेण आगच्छति । </p>
</li>
<li>
<p>इदं सूत्रम्  _शास इदङ्हलोः _ <a href="6.4.34.html">6.4.34</a>  इति पूर्वसूत्रस्य अपवादरूपेण स्वीकर्तव्यम्, इति नागेशेन शेखरे स्पष्टीकृतम् अस्ति । अतएव अत्र प्रक्रियायाम् प्रकृतसूत्रेण 'शा' इत्यादेशे कृते तस्य आभीय-असिद्धत्त्वात् 'शास्' इत्येव दृष्ट्वा _शास इदङ्हलोः _ <a href="6.4.34.html">6.4.34</a> इति पुनः इकारादेशः न भवति ।</p>
</li>
</ol>
<p>प्रश्नः -  त्रिपाद्यां <b>धि च</b> <a href="8.2.25.html">8.2.25</a> इति किञ्चन सूत्रं विद्यते । अनेन सूत्रेण धकारादौ प्रत्यये परे सकारस्य लोपः उक्तः अस्ति । अतः 'शास् + धि' इत्यत्र <b>शा हौ</b> <a href="6.4.35.html">6.4.35</a>  इत्यस्य स्थाने <b>धि च</b> <a href="8.2.25.html">8.2.25</a> इति सूत्रस्य प्रयोगं कृत्वा अपि इष्टसिद्धिः भवत्येव, अतश्च <b>शा हौ</b> <a href="6.4.35.html">6.4.35</a> इति सूत्रमेव अनावश्यकम् किल ?</p>
<p>उत्तरम् - <b>शा हौ</b> <a href="6.4.35.html">6.4.35</a> इति सूत्रं निष्कास्यते चेत् 'शास् + धि' इत्यत्र <b>शास इदङ्हलोः _ <a href="6.4.34.html">6.4.34</a>  इत्यनेन अनिष्टः इकारादेशः सम्भवति । तद्वारणार्थमेव _शा हौ</b> <a href="6.4.35.html">6.4.35</a> इति सूत्रम् निर्मितम् ।</p>
<p>प्रश्नः २ - तर्हि <b>शा हौ</b> <a href="6.4.35.html">6.4.35</a> इत्यस्य स्थाने 'आ हौ' इत्येव सूत्रम् पर्याप्तम् । तत्र <b>अनिदितां हल उपधायाः क्ङिति</b> <a href="6.4.24.html">6.4.24</a> इत्यस्मात् सूत्रात् 'उपधायाः' इत्यस्य अनुवृत्तिं कृत्वा 'शास्-धातोः उपधा-आकारस्य आकारादेशः भवति' इति आकारस्य पुनः आकारादेशम् उक्त्वा तद्विधानसामर्थ्यात् <b>शास इदङ्हलोः _ <a href="6.4.34.html">6.4.34</a> इत्यनेन सिद्धम् इत्त्वम् निवारयितुम् शक्यम् । ततश्च 'शास् + धि'  इत्येव स्थिते _धि च</b> <a href="8.2.25.html">8.2.25</a> इत्यनेन सकारलोपः सम्भवत्येव ।</p>
<p>उत्तरम् - सत्यम् । परन्तु  <b>धि च</b> <a href="8.2.25.html">8.2.25</a> इत्यस्य सूत्रस्य अर्थज्ञापने कश्चन गौणः पक्षः अपि विद्यते । अस्मिन् पक्षे <b>धि च</b> <a href="8.2.25.html">8.2.25</a> अनेन सूत्रेण केवलं सिच्-प्रत्ययस्य सकारस्यैव लोपः सम्भवति, न अन्येषाम् सकाराणाम् । ये वैयाकरणाः एतादृशं पक्षं मन्यन्ते, तेषां मतेन अत्र <b>धि च</b> <a href="8.2.25.html">8.2.25</a> इत्यस्य प्रसक्तिरेव नास्ति । प्रायः अस्य पक्षस्य समर्थनार्थमेव पाणिनिना  <b>शा हौ</b> <a href="6.4.35.html">6.4.35</a> इति सूत्रम् उक्तम् स्यात् । </p>
<h2 id="kashika">Kashika</h2><a href="#">Up</a>
<hr />
<p>index: 6.4.35
sutra: शा हौ</p>
<hr />
<p>शासो हौ परतः शा इत्ययमादेशो भवति। अनुशाधि। प्रशाधि। उपधायाः इति निवृत्तम्, ततः शासः इति स्थानेयोगा षष्ठी भवति। क्ङति एतदपि निवृत्तम्। तेन यदा <b>वा छन्दसि</b> <a href="3.4.88.html">3.4.88</a> इति पित्त्वं हिशब्दस्य तदा अप्यादेशो भवत्येव। शाधि इत्याद्युदात्तमपि छन्दसि दृश्यते।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.4.35
sutra: शा हौ</p>
<hr />
<p>शास्तेः शादेशः स्याद्धौ परे । तस्याभीयत्वेनासिद्धत्वाद्धेर्धिः । शाधि । अशात् । अशिष्टाम् । अशासुः । अशाः । अशात् । शिष्यात् । सर्तिशास्ति-&lt;{SK2382}&gt; इत्यङ् । अशिषत् । अशासिष्यत् ॥    ।{$ {!1076 दीधीङ्!} दीप्तिदेवनयोः $}। एतदादयः पञ्चधातवश्छान्दसाः दीधीते । एरनेकाचः-&lt;{SK272}&gt; इति यण् । दीध्याते ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.4.35
sutra: शा हौ</p>
<hr />
<p><b>शा हौ</b> - शा हौ । 'शा' इति लुप्तप्रथमाकम् ।शास इदङित्यतः शास इत्यनुवर्तते । तदाह —  शास्तेरिति । इत्त्वापवारदः । ननु शासेः शाभावे सति झल्परत्वाऽभावात्कतं हेर्धिरित्यत आह —  तस्याभीयत्वेनेति । यद्यपिधि चे॑ति सलोपे शाधीति सिद्धम्, तथापि सलोपस्याऽसिद्धत्वात्शास इ॑दिति इत्त्वं स्यात् । तन्निवृत्तये शाविधानमित्याहुः । लङ्याह — अशादिति । 'तिप्यनस्ते' रिति दत्वे चर्त्वविकल्प इति भावः । अशासुरिति । अभ्यस्तत्वाज्जुसिति भावः । अशाः अशादिति ।सिपि धातो॑रिति रुत्वदत्वविकल्प इति भावः । अशिष्टमशिष्ट । अशासमशिष्व अशिष्म । शिष्यादिति ।शास इत् इति इत्त्वेशासिवसी॑ति ष इति भावः । अशिषदिति । अङि इत्त्वमिति भावः । दीधीङ्धातुरीकारान्तः । ङित्त्वादात्मनेपदी । एतदादयः पञ्चेति । इदं च माधवानुरोधेन । तत्त्वं त्वग्रे वक्ष्यते । जक्षित्यादित्वादभ्यस्तत्वाज्झस्य अदादेशः । दीध्यते । दीधीषे दीध्याथे दीधीध्वे । लट इडादेशे आह — </p>
<h2 id="padamanjari">Padamanjari</h2><a href="#">Up</a>
<hr />
<p>index: 6.4.35
sutra: शा हौ</p>
<hr />
<p>उपधाया इति निवृतमिति । तद्धि उपधाग्रहणं क्ङ्तीत्यिनेन सम्बद्धम्, तैह च क्ङिद्ग्रहणं निवृतम् इति वक्ष्यति, तेन तत्सम्बद्धमुपधाग्रहणं च निवृतम् । स्थानेयोगा षष्ठी भवतीति । एतच्च शब्दाधिकारपक्षस्याश्रयणाल्लभ्यते, अर्थाधिकारे त्विहाप्यवयवसम्बन्धान्न सर्वस्य स्यात् ।  क्ङ्तीत्यिपि निवृतमिति । उतरत्र पुनः क्ङिद्ग्रहणात् । तेनेति । अन्यथा सार्वधातुकमपित् इति वचनात्पित्वपक्षे ङ्तिवाभावाच्छाभावो न स्यात् । मा भूत्पित्वपक्षे, दृश्यमानस्तु प्रयोगोऽपित्वपक्षेऽप्युपपद्यते अत आह - शाधीत्याद्यौदातमपीति । यदि तु पिति शाभावो न स्यात्, तदा शाधीत्येतत्सतिशिष्टेन प्रत्यस्वरेणान्तोदात एव स्यात् । आद्यौदातमपि दृश्यते, तस्मात्पित्यपि शाभाव एव द्रष्टव्यः ।  इह आ हौ वक्तव्यम्, उपधाया इत्येव, आकारस्याकारवचनमित्ववाधानार्थम्, ततः हुढल्भ्यो हेर्धिः इति धित्वम्, धि चेति सकारलोपः । येषां तु धि सकारे सिचो लोपः इति पक्षः, तेषां शाभाव एव विधेय अन्यथा उपधायाः त्यिस्य निवृतावपि सकारस्याकारे तस्यासिद्धत्वाद्यद्यपि धित्वं लभ्यते, उपधायास्तु पूर्वेणेत्वमाशङ्क्येत, अविरोधात् ॥</p></div>