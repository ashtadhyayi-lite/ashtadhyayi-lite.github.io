<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.1.html"><button class="muted-button">Prev 1.4.1</button></a>
        <a href="1.4.3.html"><button class="muted-button">Next 1.4.3</button></a>
        </nav><h2 class="title">विप्रतिषेधे परं कार्यम्</h2><p class="sname"><font color=blue>1-4-2 विप्रतिषेधे परं कार्यम्</font> <font color="DeepPink"> आ कडारात् एका सञ्ज्ञा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p>विप्रतिषेधे परम् कार्यम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p>तुल्यबलसूत्रयोः समानस्थले प्राप्तिः अस्ति चेत् परसूत्रस्यैव प्रयोगः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p>If two sutras that can be invoked independent of each other happen to conflict at the same step during a प्रक्रिया, then the later occurring sutra gets applied by precedence. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p>तुल्यबलविरोधो विप्रतिषेधः। यत्र द्वौ प्रसङ्गावन्यार्थवेकस्मिन् युगपत् प्राप्नुतः, स तुल्यबलविरोधो विप्रतिषेधः। तस्मिन् विप्रतिषेधे परं कार्यं भवति। उत्सर्गापवादनित्यानित्यान्तरङ्गबहिरङ्गेषु तुल्यबलता न अस्तीति न अयमस्य योगस्य विषयः। बलवतैव तत्र भवितव्यम्। अप्रवृत्तौ, पर्यायेण वा प्रवृत्तौ प्राप्तायां वचनमारभ्यते। <b>अतो दीर्घो यञि</b> <a href="7.3.101.html">7.3.101</a>, <b>सुपि च</b> <a href="7.3.102.html">7.3.102</a> इत्यस्य अवकाशः वृक्षाभ्याम्, प्लक्षाभ्याम्। <b>बहुवचने झल्येत्</b> <a href="7.3.103.html">7.3.103</a> इत्यस्य अवकाशः वृक्षेषु, प्लक्षेषु। इह उभयं प्राप्नोति वृक्षेभ्यः, प्लक्षेभ्यः इति। परं भवति विप्रतिषेधेन।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p>तुल्यबलविरोधे परं कार्यं स्यात् । इति लोपे प्राप्ते । पूर्वत्रासिद्धम् &lt;{SK12}&gt; इति रोरि &lt;{SK173}&gt; इत्यस्यासिद्धत्वादुत्वमेव । मनोरथः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p>तुल्यबलविरोधे परं कार्यं स्यात्। इति लोपे प्राप्ते। पूर्वत्रासिद्धमिति रोरीत्यस्यासिद्धत्वादुत्वमेव। मनोरथः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p>प्रक्रियायाम् द्वयोः अधिकानां वा सूत्राणाम् <b>विप्रतिषेधे</b> प्राप्ते तत्र ताभ्याम् परसूत्रस्य प्रयोगः तत्र प्राधान्येन भवति — इति अस्य सूत्रस्य आशयः ।</p>
<p><hlb>विप्रतिषेधः</hlb> — काशिकायाम् अस्य शब्दस्य व्याख्या इत्थं दीयते —</p>
<p><source></p>
<p>यत्र द्वौ प्रसङ्गौ अन्यार्थौ, एकस्मिन् युगपत् प्राप्नुतः, सः तुल्यबलविरोधः विप्रतिषेधः ।</p>
<p></source></p>
<p>इत्युक्ते, ये द्वे सूत्रे सामान्यरूपेण भिन्नेषु स्थलेषु स्वतन्त्ररूपेण कार्यं कुरुतः, ते कुत्रचित् युगपत् प्राप्नुतः चेत् तयोर्मध्ये <b>विप्रतिषेधः</b> उत <b>तुल्यबलत्वम्</b> अस्ति इति उच्यते । एतादृशे विप्रतिषेधे जाते तत्र अष्टाध्यायीक्रमेण अनन्तरम् स्थितस्य सूत्रस्य प्रयोगः भवति —‌ इति प्रकृतसूत्रस्य अर्थः । </p>
<p><b>अस्य सूत्रस्य कानिचन उदाहरणानि एतानि</b> —</p>
<ol>
<li><b>बहुवचने झल्येत्</b> <a href="7.3.103.html">7.3.103</a> तथा च <b>सुपि च</b> <a href="7.3.102.html">7.3.102</a> एते द्वे सूत्रे बहुषु स्थलेषु स्वतन्त्ररूपेण कार्यं कुरुतः । यथा, <qt>राम</qt>-शब्दस्य सप्तमी-बहुवचनस्य प्रक्रियायाम् <qt>सुप्</qt>-प्रत्यये परे मकारोत्तरस्य अकारस्य  <b>बहुवचने झल्येत्</b> <a href="7.3.103.html">7.3.103</a>  इति सूत्रेण एकारादेशे कृते <qt>रामेषु</qt> इति शब्दः सिद्ध्यति । अस्यां प्रक्रियायाम् <b>सुपि च</b> <a href="7.3.102.html">7.3.102</a> इत्यस्य प्रसक्तिरेव नास्ति, यतः<qt>सुप्</qt>-इति यञादिप्रत्ययः नास्ति । एवमेव, <qt>राम</qt>-शब्दस्य तृतीया-द्विवचनस्य प्रक्रियायाम् <qt>भ्याम्</qt>-प्रत्यये परे मकारोत्तरस्य अकारस्य  <b>सुपि च</b> <a href="7.3.102.html">7.3.102</a>  इति सूत्रेण दीर्घादेशे कृते <qt>रामाभ्याम्</qt> इति शब्दः सिद्ध्यति । अस्यां प्रक्रियायाम् <b>बहुवचने झल्येत्</b> <a href="7.3.103.html">7.3.103</a> इत्यस्य प्रसक्तिरेव नास्ति, यतः<qt>भ्याम्</qt>-प्रत्ययः बहुवचनस्य प्रत्ययः नास्ति । अनेन प्रकारेण <b>बहुवचने झल्येत्</b> <a href="7.3.103.html">7.3.103</a> तथा च <b>सुपि च</b> <a href="7.3.102.html">7.3.102</a> एतयोः सूत्रयोः भिन्नेषु स्थलेषु पृथग् पृथग् रूपेण प्रयोगः सम्भवति । <b>अस्यैव निर्देशः काशिकाकारेण  <hl>अन्यार्थौ</hl> इति शब्देन कृतः अस्ति</b> । एते एव द्वे सूत्रे  <qt>राम</qt>-शब्दस्य चतुर्थी-बहुवचनस्य प्रक्रियायाम् <qt>भ्यस्</qt>-प्रत्यये परे युगपत् प्राप्नुतः, यतः  <qt>भ्यस्</qt>-प्रत्ययः बहुवचनस्य प्रत्ययः अस्ति (अतः <b>बहुवचने झल्येत्</b> <a href="7.3.103.html">7.3.103</a> इत्यस्य प्राप्तिः विद्यते), तथा च <qt>भ्यस्</qt>-प्रत्ययः यञादि-सुप्-प्रत्ययः अपि अस्ति (अतः  <b>सुपि च</b> <a href="7.3.102.html">7.3.102</a> इत्यस्यापि प्राप्तिः वर्तते) । एतादृशम् द्वयोः सूत्रयोः अत्र विप्रतिषेधः वर्तते । अस्यां स्थितौ — <b>बहुवचने झल्येत्</b> <a href="7.3.103.html">7.3.103</a> इत्यनेन एकारादेशः करणीयः उत <b>सुपि च</b> <a href="7.3.102.html">7.3.102</a> इत्यनेन दीर्घादेशः कर्तव्यः — इति सम्भ्रमे जाते, <hl>विप्रतिषेधे सति परसूत्रस्य प्राधान्येन प्रयोगः करणीयः</hl> — इति निर्णयः <b>विप्रतिषेधे परं कार्यम्</b> <a href="1.4.2.html">1.4.2</a> इति सूत्रेण क्रियते । अतः राम-शब्दस्य चतुर्थीबहुवचनस्य प्रक्रियायाम् <b>बहुवचने झल्येत्</b> <a href="7.3.103.html">7.3.103</a> तथा च <b>सुपि च</b> <a href="7.3.102.html">7.3.102</a>  एताभ्याम् <b>परसूत्रेण (इत्युक्ते, <b>बहुवचने झल्येत्</b> <a href="7.3.103.html">7.3.103</a>  इत्यनेन) एकारादेशे कृते </b> अन्तिमं रूपं सिद्ध्यति —</li>
</ol>
<p><pr></p>
<p>राम + भ्यस् [<b>स्वौजसमौट्...</b> <a href="4.1.2.html">4.1.2</a> इति चतुर्थीबहुवचनस्य प्रत्ययः]</p>
<p>→ रामे + भ्यस् [<b>सुपि च</b> <a href="7.3.102.html">7.3.102</a> तथा च <b>बहुवचने झल्येत्</b> <a href="7.3.103.html">7.3.103</a> एतयोः युगपत् प्राप्तौ <b>विप्रतिषेधे परं कार्यम्</b> <a href="1.4.2.html">1.4.2</a> इत्यनेन परत्वात् <b>बहुवचने झल्येत्</b> <a href="7.3.103.html">7.3.103</a> इति एकारादेशः विधीयते ।]</p>
<p>→ रामेभ्यः [<b>ससजुषो रुः</b> <a href="8.2.66.html">8.2.66</a> इति रुत्वम् । <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः ।]</p>
<p></pr></p>
<ol>
<li><b>त्रेस्त्रयः</b> <a href="7.1.53.html">7.1.53</a> तथा च <b>त्रिचतुरोः स्त्रियां तिसृचतसृ</b> <a href="7.2.99.html">7.2.99</a> एतयोः द्वयोः सूत्रयोः स्वतन्त्ररूपेण प्रयोगः सम्भवति । यथा, त्रि-शब्दस्य पुंलिङ्गे षष्ठीबहुवचनस्य रूपसिद्धौ <b>त्रेस्त्रयः</b> <a href="7.1.53.html">7.1.53</a> इति सूत्रेण <qt>त्रि</qt>-शब्दस्य <qt>त्रय</qt>-आदेशे कृते <qt>त्रयाणाम्</qt> इति रूपं सिद्ध्यति । अत्र प्रक्रियायाम् <b>त्रिचतुरोः स्त्रियां तिसृचतसृ</b> <a href="7.2.99.html">7.2.99</a>  इत्यस्य प्राप्तिरेव नास्ति यतः अत्र पुंलिङ्गस्य रूपस्य सिद्धिः कृता विद्यते । एवमेव, <qt>त्रि</qt>-शब्दस्य स्त्रीलिङ्गे प्रथमाबहुवचनस्य <qt>तिस्रः</qt> इति रूपस्य सिद्धौ <b>त्रिचतुरोः स्त्रियां तिसृचतसृ</b>  इति शब्देन <qt>तिसृ</qt>-आदेशः भवति । तत्र <b>त्रेस्त्रयः</b> <a href="7.1.53.html">7.1.53</a>  इति सूत्रस्य नैव प्राप्तिः वर्तते यतः तत्र आम्-प्रत्ययः न विद्यते । अनेन प्रकारेण एतयोः द्वयोः सूत्रयोः भिन्नेषु स्थलेषु पृथग् पृथग् रूपेण प्रयोगः सम्भवति । परन्तु <qt>त्रि</qt>-शब्दस्य स्त्रीलिङ्गस्य षष्ठीबहुवचनस्य प्रक्रियायाम् एते एव द्वे सूत्रे युगपत् प्राप्नुतः । अस्यां स्थितौ <b>प्रकृतसूत्रेण परसूत्रस्यैव प्रयोगः भवति, अतः <b>त्रिचतुरोः स्त्रियां तिसृचतसृ</b> इत्यनेन <qt>तिसृ</qt>-आदेशे कृते</b> अन्तिमं रूपं सिद्ध्यति —</li>
</ol>
<p><pr></p>
<p>त्रि (स्त्रीलिङ्गे) + आम् [<b>स्वौजसमौट्...</b> <a href="4.1.2.html">4.1.2</a> इत्यनेन षष्ठीबहुवचनस्य आम्-प्रत्ययः]</p>
<p>→ त्रि + नुड् + आम् [<b>ह्रस्वनद्यापो नुट्</b> <a href="7.1.54.html">7.1.54</a> इति नुडागमः]</p>
<p>→ तिसृ + न् + आम् [<b>त्रेस्त्रयः</b> <a href="7.1.53.html">7.1.53</a> इत्यनेन त्रयादेशे प्राप्ते, <b>विप्रतिषेधे परं कार्यम्</b> <a href="1.4.2.html">1.4.2</a> इति परत्वात् तं बाधित्वा <b>त्रिचतुरोः स्त्रियां तिसृचतसृ</b> <a href="7.2.99.html">7.2.99</a> इति तिसृ-आदेशः भवति ।]</p>
<p>→ तिसृणाम् [&lt;!ऋवर्णान्नस्य णत्वं वाच्यम्!&gt; इति णत्वम्]</p>
<p></pr></p>
<ol>
<li><b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> तथा च <b>सार्वधातुकार्धधातुकयोः</b> <a href="7.3.84.html">7.3.84</a>  एते द्वे सूत्रे बहुषु स्थलेषु स्वतन्त्ररूपेण कार्यं कुरुतः । यथा,  <qt>नी</qt>-धातोः <qt>क्विप्</qt>-प्रत्यये कृते <qt>नी</qt>-इति यत् प्रातिपदिकं सिद्ध्यति, तस्य &lt;!क्विबन्ताः धातुत्वं न जहति!&gt; इति धातुत्वात् प्रथमाद्विवचनस्य 'औ' इति अजादिप्रत्यये परे <b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> इत्यनेन इयङ्-आदेशे कृते <qt>नियौ</qt> इति रूपं सिद्ध्यति । अत्र  <b>सार्वधातुकार्धधातुकयोः</b> <a href="7.3.84.html">7.3.84</a>  इति सूत्रस्य प्राप्तिरेव नास्ति, यतः अत्र विहितः <qt>औ</qt>-प्रत्ययः सार्वधातुकः अपि नास्ति, आर्धधातुकः अपि नास्ति । एवमेव, <qt>नी</qt>-धातोः <qt>तुमुन्</qt>-प्रत्यये कृते <qt>नेतुम्</qt>-इति रूपस्य सिद्धौ <b>सार्वधातुकार्धधातुकयोः</b> <a href="7.3.84.html">7.3.84</a> इति सूत्रेण यत्र अङ्गस्य गुणः प्रवर्तते तत्र हलादिप्रत्ययः निमित्तरूपेण प्रयुक्तः अस्ति अतः <b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> इत्यस्य नैव प्राप्तिः सम्भवति । अनेन प्रकारेण एतयोः द्वयोः सूत्रयोः मध्ये तुल्यबलत्वम् विद्यते । इदानीम् <qt>नी</qt>-धातोः <qt>अनीयर्</qt>-प्रत्यये कृते अस्य प्रत्ययस्य आर्धधातुकत्वात् अत्र <b>सार्वधातुकार्धधातुकयोः</b> <a href="7.3.84.html">7.3.84</a>  इत्यनेन अङ्गस्य गुणः, तथा च प्रत्ययस्य अजादित्वात् <b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> इत्यनेन अङ्गस्य इयङ्-आदेशः — इति द्वयोः युगपत् प्राप्तिः अस्ति । <b>अस्यां स्थितौ <b>विप्रतिषेधे परं कार्यम्</b> <a href="1.4.2.html">1.4.2</a> इत्यनेन परसूत्रस्यैव प्रयोगः भवति</b> । अतः एव <qt>नी + अनीयर्</qt> इत्यत्र <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन अङ्गस्य गुणं कृत्वा <qt>नयनीय</qt> इति रूपं सिद्ध्यति —</li>
</ol>
<p><pr></p>
<p>णीञ् (प्रापणे, भ्वादिः, &lt;{11.1049}&gt;)</p>
<p>→ नी [<b>णो नः</b> <a href="6.1.65.html">6.1.65</a> इति णकारस्य नकारः]</p>
<p>→ नी + अनीयर् [<b>तव्यत्तव्यानीयरः</b> <a href="3.1.96.html">3.1.96</a> इति अनीयर्-प्रत्ययः]</p>
<p>→ ने + अनीय [<b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> इति इयङ्-आदेशे प्राप्ते; परत्वात् तद्बाधित्वा <b>सार्वधातुकार्धधातुकयोः</b> <a href="7.3.84.html">7.3.84</a> इति गुणः प्रवर्तते]</p>
<p>→ नय् + अनीय [<b>एचोऽयवायावः</b> <a href="6.1.78.html">6.1.78</a> इति अयादेशः]</p>
<p>→ नयनीय</p>
<p></pr></p>
<p>अनेन प्रकारेण यत्र द्वयोः तुल्यबलयोः सूत्रयोः समानस्थले प्रसक्तिः अस्ति (इत्युक्ते, यत्र विप्रतिषेधः अस्ति), तत्र प्रकृतसूत्रस्य प्रयोगं कृत्वा परसूत्रस्य प्राधान्येन प्रयोगः क्रियते । </p>
<p><b><b>विप्रतिषेधे परं कार्यम्</b> <a href="1.4.2.html">1.4.2</a> इत्यस्य प्रयोगः संज्ञानिर्णयार्थम्, प्रत्ययविधानार्थम् च अपि सम्भवति</b> । यथा —</p>
<ol>
<li>
<p><b>ध्रुवमपायेऽपादानम्</b> <a href="1.4.24.html">1.4.24</a> तथा च <b>साधकतमं करणम्</b> <a href="1.4.42.html">1.4.42</a> इत्येतयोः सूत्रयोः मध्ये तुल्यबलत्वम् अस्ति । तदित्थम् -  <qt>अश्वात् पतति</qt> इत्यादिषु उदाहरणेषु न किञ्चन साधकतमं विद्यते अतः अत्र केवलम् <b>ध्रुवमपायेऽपादानम्</b> <a href="1.4.24.html">1.4.24</a> इत्यनेन अपादानकारकं विधीयते । एवमेव <qt>हस्तेन लिखति</qt> इत्यादिषु उदाहरणेषु न कश्चन अपायः वर्तते अतः अत्र <b>साधकतमं करणम्</b> <a href="1.4.42.html">1.4.42</a> इत्यनेन करणकारकं विधीयते । परन्तु <qt>धनुषा विध्यति</qt> इत्यत्र धनुः इति व्यधनक्रियायाः अपादानरूपेण अपि स्वीकर्तुं शक्यते (यतः तस्मात् शरस्य निष्कासनं भवति), तथा च करणरूपेण अपि स्वीकर्तुं शक्यते (यतः व्यधनक्रियायां तत् साधकतमं वर्तते) । <b>अस्यां स्थितौ <b>विप्रतिषेधे परं कार्यम्</b> <a href="1.4.2.html">1.4.2</a> इत्यनेन परत्वात् <b>साधकतमं करणम्</b> <a href="1.4.42.html">1.4.42</a> इत्यस्य प्रयोगः भवति</b>, अतः धनुः-शब्दस्य करणसंज्ञां कृत्वा <qt>धनुषा विध्यति</qt> इति प्रयोगः सङ्गच्छते । </p>
</li>
<li>
<p><b>अनुपसर्गाल्लिम्पविन्दधारिपारिवेद्युदेजिचेतिसातिसाहिभ्यश्च</b> <a href="3.1.138.html">3.1.138</a> तथा च <b>कर्मण्यण्</b> <a href="3.2.1.html">3.2.1</a> इत्येतयोः सूत्रयोः बहुत्र स्वतन्त्ररूपेण प्रयोगः सम्भवति । यथा, <qt>लिम्पति इति</qt> इत्यत्र लिम्प्-धातोः <b>अनुपसर्गाल्लिम्पविन्दधारिपारिवेद्युदेजिचेतिसातिसाहिभ्यश्च</b> <a href="3.1.138.html">3.1.138</a>  इत्यनेन श-प्रत्यये कृते <qt>लिम्पः</qt> इति रूपं सिद्ध्यति । अत्र किमपि उपपदम् न वर्तते अतः अत्र <b>कर्मण्यण्</b> <a href="3.2.1.html">3.2.1</a>  इति सूत्रस्य प्राप्तिरेव नास्ति । एवमेव, <qt>कुम्भं करोति इति</qt>  इत्यत्र कृ-धातोः <b>कर्मण्यण्</b> <a href="3.2.1.html">3.2.1</a> इत्यनेन अण्-प्रत्यये कृते <qt>कुम्भकारः</qt> इति रूपं सिद्ध्यति । अत्र <b>अनुपसर्गाल्लिम्पविन्दधारिपारिवेद्युदेजिचेतिसातिसाहिभ्यश्च</b> <a href="3.1.138.html">3.1.138</a> इति सूत्रस्य प्राप्तिरेव नास्ति यतः कृ-धातुः तस्मिन् सूत्रे निर्दिष्टायाम् आवल्यां नैव विद्यते । अनेन प्रकारेण एतयोः द्वयोः सूत्रयोः भिन्नेषु स्थलेषु पृथग् पृथग् रूपेण प्रयोगः सम्भवति । परन्तु <qt>कुड्यं लिम्पति</qt> इत्यत्र एतयोः द्वयोः अपि सूत्रयोः युगपत् प्राप्तिः वर्तते; यतः अत्र लिम्प्-धातुः अपि वर्तते, कर्मणि उपपदम् अपि च वर्तते । <b>अस्यां स्थितौ <b>विप्रतिषेधे परं कार्यम्</b> <a href="1.4.2.html">1.4.2</a> इति सूत्रेण परसूत्रस्यैव प्रयोगः भवति</b>, अतः <qt>कुड्यं लिम्पति</qt> इत्यत्र <b>कर्मण्यण्</b> <a href="3.2.1.html">3.2.1</a> इति सूत्रेण अण्-प्रत्यये कृते <qt>कुड्यलेपः</qt> इति अण्-प्रत्ययान्तं रूपम् एव सिद्ध्यति ।</p>
</li>
</ol>
<p><title>त्रिपाद्याः सन्दर्भे विप्रतिषेधस्य अनुपस्थितिः</title></p>
<p><b>त्रिपाद्याम् पूर्वसूत्राणाम् कृते परसूत्राणि असिद्धानि सन्ति, अतः त्रिपाद्याम् विप्रतिषेधः नैव प्रवर्तते</b> । इत्युक्ते, यत्र यत्र पूर्वसूत्र-परसूत्रयोः युगपत् प्राप्तिः विद्यत, तत्र तत्र सर्वत्र परसूत्रं पूर्वसूत्रं प्रति असिद्धं भवति अतः नित्यम् पूर्वसूत्रस्यैव प्रयोगः भवति । यथा, <qt>चर्-</qt>धातोः प्रथमपुरुषबहुवचनस्य <qt>अन्ति</qt>-प्रत्यये परे नकारस्य <b>नश्चापदान्तस्य झलि</b> <a href="8.3.24.html">8.3.24</a> इत्यनेन अनुस्वारादेशः प्राप्नोति; तथा च <b>अट्कुप्वाङ्नुम्व्यवायेऽपि</b> <a href="8.4.2.html">8.4.2</a> इत्यनेन णत्वम् अपि सम्भवति । अत्र अनुस्वारं प्रति णत्वस्य असिद्धत्वात् अनुस्वारादेशः एव प्रवर्तते ।</p>
<p><pr></p>
<p>चरँ (गतौ भक्षणे च, भ्वादिः &lt;{1.640}&gt;)</p>
<p>→ चर् + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ चर् + झि [<b>तिप्तस्झि..</b> <a href="3.4.78.html">3.4.78</a> इति प्रथमपुरुषबहुवचनस्य झि-प्रत्ययः]</p>
<p>→ चर् + अन्ति [<b>झोऽन्तः</b> <a href="7.1.3.html">7.1.3</a> इति अन्ति-आदेशः]</p>
<p>→ चर् + शप् + अन्ति [<b>कर्तरि शप्</b> <a href="3.1.68.html">3.1.68</a> इति शप्-विकरणम्]</p>
<p>→ चर् + अ + अन्ति [इत्संज्ञालोपः]</p>
<p>→ चर् + अ + अंति [नकारस्य <b>नश्चापदान्तस्य झलि</b> <a href="8.3.24.html">8.3.24</a> इत्यनेन अनुस्वारादेशः  भवति । अत्र <b>अट्कुप्वाङ्नुम्व्यवायेऽपि</b> <a href="8.4.2.html">8.4.2</a> इत्यनेन णत्वस्य अपि युगपत् प्राप्तिः वर्तते परन्तु णत्वस्य असिद्धत्वात् अत्र अनुस्वारादेशः एव प्रवर्तते ।]</p>
<p>→‌चर् + अ + अन्ति [<b>अनुस्वारस्य ययि परसवर्णः</b> <a href="8.4.58.html">8.4.58</a> इति परसवर्णे नकारादेशः । अयं नकारादेशः  <b>अट्कुप्वाङ्नुम्व्यवायेऽपि</b> <a href="8.4.2.html">8.4.2</a> इत्येतं प्रति असिद्धः अस्ति अतः अत्र अग्रे णत्वं नैव सम्भवति ।</p>
<p></pr></p>
<p>एवमेव, <b>यत्र त्रिपादीसूत्रस्य सपादसप्ताध्याय्याः सूत्रेण सह युगपत् प्राप्तिः वर्तते; तत्र अपि त्रिपादीसूत्रस्य असिद्धत्वात् <b>विप्रतिषेधे परं कार्यम्</b> <a href="1.4.2.html">1.4.2</a> इत्यस्य प्रयोगः नैव सम्भवति, अतः तत्र सपादसप्ताध्यायीसूत्रम् एव प्रवर्तते </b>। यथा, <qt>मनोरथ</qt> शब्दस्य सिद्धौ सपादसप्ताध्यायीस्थम् उत्वं प्रति त्रिपादीस्थस्य रेफलोपस्य असिद्धत्वात् उत्वम् एव प्रवर्तते —</p>
<p><pr></p>
<p>मनसः रथः [<b>षष्ठी</b> <a href="2.2.8.html">2.2.8</a> इति षष्ठीतत्पुरुषः]</p>
<p>→ मनस् + रथ [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा ।<b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ मनरुँ + रथ [<b>ससजुषो रुँः</b> <a href="8.2.66.html">8.2.66</a> इति रुँत्वम् ]</p>
<p>→ मनउ + रथ [रुँत्वे कृते  <b>हशि च</b> <a href="6.1.114.html">6.1.114</a> इति उत्वम् प्राप्नोति, एवमेव <b>रो रिः</b> <a href="8.3.14.html">8.3.14</a> इति रेफलोपः अपि प्राप्नोति । अत्र उत्वम् सपादसप्ताध्याय्यां विद्यते, परन्तु विधानसामर्थ्यात् उत्वस्य कृते रुँत्वम् सिद्धम् अस्ति, अतः रुँत्वात् अनन्तरम् तस्य प्राप्तिः अवश्यं सम्भवति । परन्तु उत्वस्य कृते त्रिपादीस्थः रेफलोपः तु असिद्धः एव अस्ति ।  अत्र अत्र <b>विप्रतिषेधे परं कार्यम्</b> <a href="1.4.2.html">1.4.2</a> इत्यस्य प्रयोगः नैव भवति, अपि तु सपादसप्ताध्यायीस्थं उत्वकार्यम् एव प्रवर्तते ]</p>
<p>→ मनोरथ [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<p><title>विप्रतिषेधः तथा उत्सर्गापवादः</title></p>
<p>प्रक्रियायाम् एकस्मिन् सोपाने युगपत् प्राप्तयोः द्वयोः सूत्रयोः मध्ये नित्यम् एव विप्रतिषेधः एव स्यात् इति न आवश्यकम् । यदि द्वे सूत्रे सामान्यरूपेण भिन्नेषु स्थलेषु स्वतन्त्ररूपेण प्राप्नुतः, तर्हि एव तयोः युगपत् प्राप्तौ विप्रतिषेधस्य विधानं भवति । परन्तु यदि ताभ्याम् एकम् सूत्रम् अन्यसूत्रं विना स्वतन्त्ररूपेण नैव कुत्रचित् प्राप्नोति, तर्हि तयोमर्ध्ये विप्रतिषेधः नैव स्वीक्रियते (अपितु उत्सर्गापवादभावः स्वीक्रियते), अतश्च <b>विप्रतिषेधे परं कार्यम्</b> <a href="1.4.2.html">1.4.2</a> इति सूत्रम् अपि तत्र न प्रवर्तते । तत्र एकम् उदाहरणम् एतादृशम्  — <b>स्वमोर्नपुंसकात्</b> <a href="7.1.23.html">7.1.23</a> इति सूत्रेण नपुंसकशब्दात् विहितस्य सुँ/अम्-प्रत्ययस्य लुक् विधीयते । परन्तु अदन्तेभ्यः शब्देभ्यः विहितस्य सुँ/अम्-प्रत्ययस्य <b>अतोऽम्</b> <a href="7.1.24.html">7.1.24</a> इति अम्-आदेशः भवति । अत्र  <b>स्वमोर्नपुंसकात्</b> <a href="7.1.23.html">7.1.23</a> इति सूत्रम् सर्वेभ्यः नपुंसकलिङ्गशब्देभ्यः विहितस्य सुँ/अम्-प्रत्ययस्य लुक् विदधाति, परन्तु <b>अतोऽम्</b> <a href="7.1.24.html">7.1.24</a>  इति सूत्रम् केवलम् अदन्तशब्देभ्यः विहितस्य सुँ/अम्-प्रत्ययस्य अम्-आदेशं विदधाति । अतः यत्र यत्र <b>अतोऽम्</b> <a href="7.1.24.html">7.1.24</a>  इति सूत्रस्य प्राप्तिः वर्तते; तत्र तत्र सर्वत्र <b>स्वमोर्नपुंसकात्</b> <a href="7.1.23.html">7.1.23</a> इति सूत्रम् अपि अवश्यं प्राप्नोति । इत्युक्ते, <b>अतोऽम्</b> <a href="7.1.24.html">7.1.24</a>  सूत्रस्य स्वतन्त्ररूपेण ( <b>स्वमोर्नपुंसकात्</b> <a href="7.1.23.html">7.1.23</a> इति सूत्रं विना) नैव कुत्रचित् प्राप्तिः वर्तते  । अस्यां स्थितौ एतयोमर्ध्ये तुल्यबलत्वम् नैव वर्तते; अपि तु , <b>अतोऽम्</b> <a href="7.1.24.html">7.1.24</a>  इति सूत्रम्  <b>स्वमोर्नपुंसकात्</b> <a href="7.1.23.html">7.1.23</a> इत्यस्य अपवादरूपेणैव स्वीक्रियते । एतादृशे उत्सर्ग-अपवाद-सम्बन्धे प्राप्ते; तत्र <b>विप्रतिषेधे परं कार्यम्</b> <a href="1.4.2.html">1.4.2</a> इति सूत्रस्य प्रयोगः न भवति, अपि तु अपवादसूत्रम् एव प्राधान्येन प्रयुज्यते ।</p>
<p><title><pv>परसूत्रस्य प्रयोगात् अनन्तरम् पूर्वसूत्रम् प्रवर्तते वा ? </title></p>
<p>विप्रतिषेधे जाते <b>विप्रतिषेधे परं कार्यम्</b> <a href="1.4.2.html">1.4.2</a> इति सूत्रेण परसूत्रस्य चयने कृते; तदनन्तरम् <b>कुत्रचित् पूर्वसूत्रस्य अपि प्राप्तिः इष्यते</b> । यथा, <qt>यज्</qt>-धातोः लिट्-लकारस्य प्रथमपुरुषद्विवचनस्य <qt>अतुस्</qt>-प्रत्यये परे <b>वचिस्वपियजादीनां किति</b> <a href="6.1.15.html">6.1.15</a> इत्यनेन सम्प्रसारणम्, तथा च <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन द्वित्वम् — एतयोः मध्ये विप्रतिषेधः जायते । अस्यां स्थितौ  <b>वचिस्वपियजादीनां किति</b> <a href="6.1.15.html">6.1.15</a> इत्यनेन आदौ सम्प्रसारणं कृत्वा, ततः <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन द्वित्वम् अपि क्रियते, येन इष्टरूपं सिद्ध्यति‌ —</p>
<p><pr></p>
<p>यजँ ( देवपूजासङ्गतिकरणदानेषु, भ्वादिः, &lt;{1.1157}&gt;)</p>
<p>→ यज् + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ यज् + तस् [<b>तिप्तस्झि..</b> <a href="3.4.78.html">3.4.78</a> इति प्रथमपुरुषद्विवचनस्य तस्-प्रत्ययः]</p>
<p>→ यज् + अतुस् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति अतुस्-आदेशः]</p>
<p>→ इज् + अतुस् [<b>असंयोगाल्लिट् कित्</b> <a href="1.2.5.html">1.2.5</a> इति प्रत्ययस्य कित्त्वात् <b>वचिस्वपियजादीनां किति</b> <a href="6.1.15.html">6.1.15</a> इति सम्प्रसारणम् । अत्र  <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन द्वित्वम् अपि प्राप्नोति, परन्तु <b>विप्रतिषेधे परं कार्यम्</b> <a href="1.4.2.html">1.4.2</a> इत्यनेन परत्वात् <b>वचिस्वपियजादीनां किति</b> <a href="6.1.15.html">6.1.15</a> इत्यस्यैव प्रयोगः भवति ।]</p>
<p>→ इज् इज् अतुस् [सम्प्रसारणे कृते ततः पूर्वसोपाने बाधितं सूत्रम् अत्र पुनः प्रवर्तते । अतः  <b>लिटि धातोरनभ्यासस्य</b> <a href="6.1.8.html">6.1.8</a> इत्यनेन अत्र द्वित्वम् भवति ।]</p>
<p>→ इ इज् अतुस् [<b>हलादिः शेषः</b> <a href="7.4.60.html">7.4.60</a></p>
<p>→ ईजतुः [<b>अकः सवर्णे दीर्घः</b> <a href="6.1.101.html">6.1.101</a> इति सवर्णदीर्घः । <b>ससजुषो रुः</b> <a href="8.2.66.html">8.2.66</a> इति सकारस्य रुत्वम् । <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<p>एतादृशम् पूर्वं बाधितस्य सूत्रस्य पुनः प्रसक्त्यर्थम् भाष्यकारेण एका परिभाषा पाठ्यते — <hlb>पुनः प्रसङ्गविज्ञानात् सिद्धम् </hlb> (परिभाषा 39) इति । यदि बाधितस्य सूत्रस्य पुनः प्रसङ्गः विद्यते, तर्हि तत्र बाधितं सूत्रम् अवश्यं प्रयोक्तुं शक्यते — इति अस्याः परिभाषायाः अर्थः । </p>
<p><b>केषुचन अन्येषु स्थलेषु तु बाधितस्य सूत्रस्य पुनः प्रयोगः नैव इष्यते ।</b> यथा, <qt>माला</qt>-शब्दस्य सप्तम्येकवचनस्य रूपसिद्धौ <qt>ङि</qt>-प्रत्ययस्य <b>ङेराम्नद्याम्नीभ्यः</b> <a href="7.3.116.html">7.3.116</a> इत्यनेन आम्-आदेशे कृते ततः <b>याडापः</b> <a href="7.3.113.html">7.3.113</a> इत्यनेन याडागमः  तथा च <b>ह्रस्वनद्यापो नुट्</b> <a href="7.1.54.html">7.1.54</a> इत्यनेन नुडागमः इति उभयोः युगपत् प्राप्तिः विद्यते । तत्र <b>विप्रतिषेधे परं कार्यम्</b> <a href="1.4.2.html">1.4.2</a> इत्यनेन परत्वात् <b>याडापः</b> <a href="7.3.113.html">7.3.113</a>  इत्यस्य प्रयोगे कृते, ततः पुनः <b>ह्रस्वनद्यापो नुट्</b> <a href="7.1.54.html">7.1.54</a>  इत्यस्य प्रयोगः नैव इष्यते —</p>
<p><pr></p>
<p>माला + ङि [सप्तम्येकवचनस्य प्रत्ययः]</p>
<p>→ माला + आम् [<b>ङेराम्नद्याम्नीभ्यः</b> <a href="7.3.116.html">7.3.116</a> इति ङि-प्रत्ययस्य आम्-आदेशः]</p>
<p>→ माला + याट् + आम् [<b>याडापः</b> <a href="7.3.113.html">7.3.113</a>  इत्यनेन याट्-आगमः । अयम् परत्वात् <b>ह्रस्वनद्यापो नुट्</b> <a href="7.1.54.html">7.1.54</a> इत्येतं प्राप्तं नुडागमं बाधते ।]</p>
<p>→ मालायाम् [<b>अकः सवर्णे दीर्घः</b> <a href="6.1.101.html">6.1.101</a> इति सवर्णदीर्घः]</p>
<p></pr></p>
<p>एतादृशम् पूर्वं बाधितस्य सूत्रस्य नित्यम् बाधनार्थम् अपि भाष्यकारेण एका परिभाषा पाठ्यते — <hlb>सकृद्गतौ विप्रतिषेधे यद्बाधितम् तद्बाधितमेव</hlb> (परिभाषा 39) । विप्रतिषेधे यत् सूत्रम् बाधितं भवति, तत् पुनः नैव प्रसज्यते — इति अस्याः परिभाषायाः आशयः ।</p>
<p>अनेन प्रकारेण द्वयोः विरूद्धार्थयोः परिभाषयोः भाष्यकारेण अस्य सूत्रस्य भाष्ये निर्देशः कृतः अस्ति । प्रक्रियासिद्ध्यर्थम् एताभ्याम् या परिभाषा आवश्यकी, तस्य प्रयोगः करणीयः — इति अत्र भाष्यकारस्य आशयः ।</p>
<p><b>एते द्वे अपि परिभाषे <b>विप्रतिषेधे परं कार्यम्</b> <a href="1.4.2.html">1.4.2</a> इत्यस्मात् सूत्रात् एव सिद्ध्यतः</b> इति अपि भाष्यकारः अस्मिन् स्थले स्पष्टी करोति । तत्र सः ब्रूते —</p>
<p><source></p>
<p>पठिष्यति हि आचार्यः,  सकृद्गतौ विप्रतिषेधे यद् बाधितं तद् बाधितम् एव इति । पुनश्च पठिष्यति - पुनः प्रसङ्गविज्ञानात् सिद्धम्, इति । किं पुनः इयता सूत्रेण उभयं लभ्यम् ? लभ्यम् इत्याह । कथम् ? इह भवता द्वौ हेतू व्यपदिष्टौ - तृजादिभिः तुल्यं पर्यायः प्राप्नोतीति च, अप्रतिपत्तिः वा उभयोः तुल्यबलत्वाद् इति च । तद् यदा तावद् एष हेतुः तृजादिभिः तुल्यं पर्यायः प्राप्नोति इति, तदा विप्रतिषेधे परम् इत्यनेन किं क्रियते ? <b>नियमः । विप्रतिषेधे परमेव भवति — इति</b> । तदा एतद् उपपन्नं भवति — सकृद्गतौ विप्रतिषेधे यद् बाधितं तद् बाधितम् एव एति । यदा तु एषः हेतुः अप्रतिपत्तिः उभयोः तुल्यबलत्वादिति, तदा विप्रतिषेधे परम् इत्यनेन किं क्रियते  क्रियते ? <b>द्वारम् । विप्रतिषेधे परं तावद् भवति,  तस्मिन् कृते यदि पूर्वम् अपि प्राप्नोति, तदपि भवति ।</b> तदा एतद् उपपन्नं भवति — पुनः प्रसङ्गविज्ञानात् सिद्धम् इति ।</p>
<p></source></p>
<p><b>विप्रतिषेधे परं कार्यम्</b> <a href="1.4.2.html">1.4.2</a> इतस्य अर्थविधानं द्विविधं सम्भवति  —‌<b>नियमः</b> (विप्रतिषेधे परम् एव कार्यम्, न हि पूर्वम्), तथा च <b>द्वारम्</b> (विप्रतिषेधे आदौ परम् कार्यम्, ततः पूर्वम् कार्यम्) इति । अनेन प्रकारेण उभयोः अपि परिभाषयोः इदमेव सूत्रम् ज्ञापकरूपेण स्वीक्रियते । अस्मिन् सन्दर्भे अधिकं पिपठिषवः अस्य सूत्रस्य भाष्यं पश्येयुः । </p>
<p><title><pv>इष्टवाची परशब्दः </title></p>
<p>यद्यपि विप्रतिषेधे प्राप्ते <b>परसूत्रम्</b> प्राधान्येन प्रयोक्तव्यम् इति अस्य सूत्रस्य आशयः अस्ति, तथापि कुत्रचित् विप्रतिषेधे जाते अपि <b>पूर्वसूत्रस्य</b> एव प्रयोगः इष्यते । यथा, <qt>वारि</qt>-शब्दस्य चतुर्थ्येकवचनस्य रूपे <b>इकोऽचि विभक्तौ</b> <a href="7.1.73.html">7.1.73</a> इत्यनेन नुमागमः; तथा च <b>घेर्ङिति</b> <a href="7.3.111.html">7.3.111</a> इत्यनेन गुणः — इत्येतयोः युगपत् प्राप्तौ सत्याम् <b>विप्रतिषेधे परं कार्यम्</b> <a href="1.4.2.html">1.4.2</a> इत्यनेन परसूत्रस्य (गुणस्य) एव विधानं भवेत्; परन्तु  तत्र <b>इकोऽचि विभक्तौ</b> <a href="7.1.73.html">7.1.73</a> इति पूर्वसूत्रेण नुमागमे कृते एव इष्टं रूपं सिद्ध्यति —</p>
<p><pr></p>
<p>वारि + ङे [चतुर्थ्येकवचनस्य प्रत्ययः]</p>
<p>→ वारि + नुम् + ए [<b>इकोऽचि विभक्तौ</b> <a href="7.1.73.html">7.1.73</a> इति नुमागमः ।]</p>
<p>→ वारिणे [<b>अट्कुप्वाङ्नुम्व्यवायेऽपि</b> <a href="8.4.2.html">8.4.2</a> इति णत्वम्]</p>
<p></pr></p>
<p>एतादृशानाम् उदाहरणानाम् सिद्ध्यर्थम् वार्त्तिककारेण कानिचन वार्त्तिकानि निर्मितानि सन्तिम येषु <b>पूर्वविप्रतिषेधः कर्तव्यः</b> इति विधानं क्रियते । <b>परन्तु  एतादृशानि वार्त्तिकानि भाष्यकारः प्रत्याचष्टे ।</b> तत्र भाष्यकारः ब्रूते — <hl>इष्टवाची परशब्दः; तस्य इदं ग्रहणम् । विप्रतिषेधे परं यद् इष्टं तद्भवति </hl> । अत्र भाष्यकारेण <b>विप्रतिषेधे परं कार्यम्</b> <a href="1.4.2.html">1.4.2</a> अस्मिन् सूत्रे विद्यमानस्य <qt>पर</qt>शब्दस्य अर्थः <b>इष्टः</b> इति कृतः अस्ति । विप्रतिषेधे जाते, अन्तिमरूपार्थम् यद् सूत्रम् इष्टम्, तस्य प्रयोगः भवति — इति अत्र भाष्यकारस्य आशयः वर्तते । अतः उपरिनिर्दिष्टायां प्रक्रियायाम् <b>इकोऽचि विभक्तौ</b> <a href="7.1.73.html">7.1.73</a> इत्यनेन नुमागमः; तथा च <b>घेर्ङिति</b> <a href="7.3.111.html">7.3.111</a> इत्यनेन गुणः — इत्येतयोः युगपत् प्राप्तौ सत्याम् प्रक्रियायाम् यद् 'परम्' (इष्टम्') तत् नुमागमविधानम् एव भवति — इति अर्थः अत्र सिद्ध्यति । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p><b>विप्रतिषेधे परं कार्यम्</b> - ननु परत्वाद्रेफलोप एव स्यादिति शङ्कितुमाह — विप्रतिषेधे । विप्रतिपूर्वात्सेधतेर्घञि उपसर्गवशात्परस्परविरोधे विप्रतिषेधशब्दः । विरोधश्च तुल्यबलयोरेव लोकसिद्धः । नहि मशकसिंहयोर्विरोध इत्यस्ति । तदाह — तुल्यबलेति । द्वयोः शास्त्रयोः क्वचिल्लब्धावकाशयोरेकत्र लक्ष्ये युगपत्सम्भवस्तुल्यबलविरोधः । कार्यस्य परत्वञ्च-परसास्त्रविहितत्वमेव । इति लोपे च प्राप्त इति ।हशि चे॑त्यस्यावकाशः-शिवो वन्द्य इति । रेफलोपस्यावकाशः-पुना रमते इति । तत्र हि रोरित्युकारानुबन्धग्रहणाद्धसिचेत्यप्रसक्तम् । ततश्च तयोस्तुल्यबलयोः उत्वरेफलोपयोर्मनोरथ इत्यत्र युगपत्सम्भवादन्यतरस्मिन् बाधनीये सति परत्वादुत्वं बाधित्वा रेफलोपे प्राप्ते इत्यर्थः । तामिमां रेफलोपशङ्कां परिहरति-पूर्वत्रेति । अत्र रेफलोपस्यासिद्धत्वादित्यनुक्त्वा रो रीत्यस्यासिद्धत्वादिति ब्राउवन् पूर्वत्रासिद्धमित्य्तर शास्त्रासिद्धत्वमेवाभ्युपैति, नतु कार्यासिद्धत्वम् । तथा सति हि अतिदेशस्यारोपरूपत्वादऽसिद्धत्वोरोपान्निरधिष्ठानारोपाऽसम्भवेन सूत्रोदाहरणसम्पत्त्यै परत्वाल्लक्ष्ये कार्यप्रवृत्तेरावश्यकतया परत्वात्त्रैपादिके कार्ये जाते तत्राऽभावप्रतियोगित्वारोपेऽपि देवदत्तस्य न पुनरुन्मज्जनमिति न्यायेन स्थानीबूतरोरभावाद्धशि चेत्यस्य प्राप्तिर्न स्यात् । शास्त्राऽसिद्धत्वे तु यद्यत्रैपादिकं शास्त्रं प्रवृत्त्युन्मुखं तत्त्च्चास्त्र एवासिद्धत्वारोपात्पूर्वशास्त्रप्रतिबन्धकस्य परशास्त्रस्य उच्छेदबुद्धौ सत्यांविप्रतिषेधे परं कार्य॑मिति न प्रवर्तते । तदुक्तं — ॒पूर्वत्रासिद्धे नास्ति विप्रतिषेधोऽभावादुत्तरस्ये॑ति ततश्च स्थानिनो निवृत्त्यभावात्पूर्वशास्त्रप्रवृत्तिर्निर्बाधा । एतच्च पूर्वत्रासिद्धमित्यत्र, अचः परस्मिन्नित्यत्र, षत्वतुकोरसिद्ध इत्यत्र च भाष्ये स्पष्टम् । न च तौ सदित्यादिनिर्देशाद्देवदत्तहन्तृन्यायो न सार्वत्रिक इति वाच्यं,हते सति देवदत्ते तद्धन्तरि हतेऽपि देवदत्तस्य न पुनरुन्मेषः । हन्तृहन्तरि हतत्वारोपे तु सुतरां नोन्मेषः । देवदत्तं हन्तुमुद्युक्तस्य हनने तु देवदत्तस्य जीवनमस्त्येवे॑ति न्यायशरीरम् । तावित्यादौ च वृद्धिहन्तुः पूर्वसवर्णदीर्घस्य हननोद्यमसजातीयं प्रसङ्गमात्रम् । न तु हननस्थानीया लक्ष्ये कार्यप्रवृत्तिरावश्यकी । ततस्च प्रवृत्तस्य रेफलोपस्याऽसिद्धत्वेऽपि देवदत्तहन्तृहतन्यायेन रोरुन्मेषा.ञभावादुत्वं न भवतीति शब्दरत्ने प्रपञ्चितम् । न च उत्वकार्यासिद्धत्वपक्षे ।ञपि मनोरथसिद्धिरस्त्येव, दर्शनाऽभावरूपरेफलोपस्याभावरूपा.ञसिद्धत्व सति रोरुन्मेषावश्यकत्वात्, अभावाभावस्य प्रतियोगिरूपत्वादिति वाच्यं, एवमपि कार्यासिद्धत्वे अमू अमी इत्याद्यसिद्धेः । यता चैतत्तथा अदस्शब्दनिरूपणावसरे प्रपञ्चयिष्यते ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.4.2
sutra: विप्रतिषेधे परं कार्यम्</p>
<hr />
<p>विप्रतिषेध इति।'षिधु शास्त्रे' 'षिधु गत्याम्'  इति भौवादिकयोरन्यतरस्य रूपम्, तस्य हि'सेधसिचसञ्जस्वञ्जाम्'  इति षत्वमिति। उपसर्गवशाच्च विरोधार्थत्वम्। धातुनां ह्युपसर्गवशादन्यश्चार्थ उपजायते,तद्यथा - प्रहारः, उपहारः, अनुहारः, संहार इति।'षिधू संराद्धौ'  इत्यस्य तु दैवादिकस्य षत्वं नास्ति,'सेधषिच'  इति शपा निर्देशात्। ठादेशप्रत्यययोःऽ इति विहितस्य तु'सात्पदाद्योः'  इति निषेधः। ननु'गतिकारकोपपदानां कृद्भिः सह सामासवचनं प्राक् सुबुत्पतेः' इति वचनान्नायं सकारः पदादिः। षत्वविषये परिभाषेयं न भवति, यदि स्याद्, गोष्ठः, भूमिष्ठ इत्यादौ सकारस्यापदादित्वात् ठादेशप्रत्यययोःऽइत्येव षत्वसिद्धेरम्बादौ गावादिग्रहणमनर्थकं स्यात्। परशब्दोऽयं त्रिलिङ्गः-परो देशः, परा सेना, परं कार्यमिति। अतोऽयमव्युत्पन्नः, पचाद्यजन्तो वा, न तु ठृदोरप्ऽ इत्यबन्तः,तथा हि सति त्रिलिङ्गता न स्यात्॥ कृल्ल्युट् नपुंसके भावे स्त्रियां क्तिन्नादयो यतः। अतो घञाद्याः पुंस्येव यथा पाकश्चयो लवः॥ वासरूपविधिर्न्नास्ति, कृल्ल्युट्तुमुन्खलर्थेषु वासरूपविधिर्नास्तीति वचनात्। स्त्रियामपि नास्ति, ठस्त्रियाम्ऽ इति प्रतिषेधात्। अतो भावघञादयः पुंस्येव। कर्तृवर्जिते तु कारके पुंनपुंसकयोः, न कथाञ्चित् स्त्रियाम्। परं कार्यमिति । परं यत्कार्यमेत्वादि तद्भवतीत्यर्थः, अथ वा-यत्परं तत्कार्यं भवति, कर्तव्यं भवतीत्यर्थः। अन्ये त्वाहुः- न क्रियापदत्वेन कार्यशब्दस्यान्वयः, नापि परं कार्यं भवति, न तु शास्त्रमित्येवं शास्त्रादिव्यावृतये कार्यशब्दः, किं तर्हि? यत्कार्यं कृत्यर्हं परं तद्भवतीति वचनव्यक्तिः। अर्हे कृत्यप्रत्ययः, किं सिद्धं भवति? तुल्यबलविरोध इति सिद्धं भवति। न ह्यपवादादीनां सन्निधावुत्सर्गादीनां कृत्यर्हत्वम्, तैर्बाधितत्वादिति। विशेधो विप्रतिषेध इति। तद्वाचित्वेनैव लोके प्रसिद्धत्वाद् विप्रतिषिद्धमित्युक्ते विरुद्धमिति गम्यते, तस्य विषयं दर्शयति-यत्रेत्यादि। यत्र विषये, वृक्षाभ्याम्, वृक्षोष्वित्यादौ चरितार्थावित्यर्थः। व्यक्तिपक्षे तु तद्विषययोःउ विध्योरन्यत्र चरितार्थत्वासम्भवाद् अन्योऽर्थः प्रयोजनमनयोस्तावन्यार्थौ। द्वौ प्रसङ्गौउकार्ये दीर्घत्वेत्वादिके युगपत्प्राप्नुतः। स विप्रतिषेधः, विप्रतिषेधस्य विषय इत्यर्थः, तुल्यबलयोर्विरोधो यस्मिन् स तथोक्तः। परं कार्ये भवतीति। यत्कार्यं कृत्यर्हं परं तद्भवतीत्यर्थः। तुल्यबलविरोध इत्यस्य व्यावर्त्यं दर्शयति-उत्सर्गापवादेत्यादि। तत्र'श्याद्व्यध'  इत्याकारान्तलक्षणो णप्रत्यय उत्सर्गः, तं परमप्यनुपसर्ग सावकाशं बाधित्वाऽनवकाशत्वात् ठातश्चोपसर्गेऽ इति क एव भवति-सग्लः, सम्लः। रधेर्णिचि रधिजभोरचिऽ इति नुम् कृताकृतप्रसङ्गित्वान्नित्यः, ठत उपधायाःऽ इति वृद्धिरनित्या, नुमि कृतेऽकारस्यानुपधात्वादप्राप्तेः। तत्र पूर्वोऽपि नुमेव भवति-रन्धयतीति। अशिश्रियद्, अदुद्रुवद् इत्यात्रान्तर्भूतचङ्पेक्षत्वाद् इयणुवान्तरङ्गौ बहिरङ्गं लघूपधगुणं परमपि बाधेते, अपवादादीनां तु परस्परसंप्रधारणायां नित्यादप्यन्तरङ्गम्, तस्मादपवादः। उक्तं च -  परं विदुः पूर्वपरोपपतौ परस्य नित्यस्य च नित्यमेव। नित्यान्तरङ्गोपगमेऽन्तरङ्गं तस्माद्विधिः प्रातिपदो बलीयान्॥ इति। द्वयोरेकत्रोपनिपातःऊपपतिः, परस्य नित्यस्य चेति। अत्र उप समस्तद्याकृतौ पदार्थे द्वयोरप्यन्यत्र कृतार्थत्वाद्विप्रतिषेधे सति परस्परप्रतिबन्धादप्रवृत्तिरेव प्रप्नोति, तद्यथा - यो हि द्वयोस्तुल्यबलयोरेकः प्रेष्यो भवति स तयोः पर्यायेण कार्यं कारोति; यदा तमुभौ युगपत्प्रेषयतो नाना दिक्षु च कार्ये भवतस्तदा यद्यसावविरोधार्थो भवति उभयोर्न करोति, तत्र विध्यर्थमिदं परं भवतीति तस्मिन् कृते यदि पूर्वस्यापि निमितमस्ति तदपि भवत्येव। यथा - भिन्धकीति, भिन्द् हि इति स्थिते परत्वाद्धिभावेपुनः प्रसङ्गविज्ञानादकज् भवति। व्यक्तौ तु पदार्थे सर्वव्यक्त्युद्देशेन शास्त्रस्य प्रवृतेस्तद्विषयोपनिपातिनोऽन्यत्र चरितार्थत्वात्पर्यायेण प्रवृतौ प्राप्तायां नियमार्थमिदम्-विप्रतिषेधे परमेव भवति, न पूर्वमिति। एतत्सूत्रारम्भाच्च पूर्वस्य लक्षणस्य तत्रानारम्भोऽनुमीयते, तदुच्यते-ठ्सकृद्गतौ विप्रतिषेधे यद्वाधितं तद्वाधितमेवऽ इति। तद्यथा-जुहुतात् त्वमिति परत्वातातङदेशे कृते स्थानिवद्भावेन प्राप्तं धित्वं न भवति। लक्ष्यानुरोधेन व्यक्त्याकृतिपदार्थाश्रयणादनयोः परिभाषयोर्विषयविभागोऽवसेयः॥</p></div>