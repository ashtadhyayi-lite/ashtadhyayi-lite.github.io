<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.51.html"><button class="muted-button">Prev 1.1.51</button></a>
        <a href="1.1.53.html"><button class="muted-button">Next 1.1.53</button></a>
        </nav><h2 class="title">अलोऽन्त्यस्य</h2><p class="sname"><font color=blue>1-1-52 अलः अन्त्यस्य</font> <font color="DeepPink"> आदेशे</font> <font color="ForestGreen">षष्ठी स्थाने</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p>षष्ठ्याः अन्त्यस्य अलः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p>सूत्रेण उक्तः आदेशः स्थानिनः अन्तिमवर्णस्य स्थाने भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p>आदेश told in a sutra happens in the place of the last letter of the स्थानी.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p>षष्ठीनिर्दिष्टस्य य उच्यते आदेशः, सोऽन्त्यस्य अलः स्थाने वेदितव्यः । <b>इद् गोण्याः</b> <a href="1.2.50.html">1.2.50</a> पञ्चगोणिः, दशगोणिः ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p>षष्ठीनिर्दिष्टस्यान्त्यस्याल आदेशः स्यात् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p>षष्ठीनिर्दिष्टस्यऽन्त्यस्याल आदेशः स्यात्। इति यलोपे प्राप्ते - <b>यणः प्रतिषेधो वाच्यः</b> (वार्त्तिकम्)। सुद्ध्युपास्यः। मद्ध्वरिः। धात्रंशः। लाकृतिः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p>एतत् अष्टाध्याय्याम् विद्यमानं परिभाषासूत्रम् अस्ति । <b>सूत्रेषु कृतम् आदेशविधानम् स्थानिनः केवलम् अन्तिमवर्णस्य स्थाने एव भवति</b> इति अस्य सूत्रस्य आशयः । कानिचन उदाहरणानि एतानि —</p>
<ol>
<li><b>त्यदादीनामः</b> <a href="7.2.102.html">7.2.102</a> अनेन सूत्रेण त्यदादीगणस्य शब्दानाम् 'अ' इति आदेशः विधीयते । अस्मिन् सूत्रे 'त्यदादीनाम्' इति षष्ठ्यन्तपदेन स्थानिनः निर्देशः भवति । अस्य स्थाने उक्तः 'अ' इति आदेशः प्रकृतसूत्रेण स्थानिनः अन्तिमर्वणस्य स्थाने एव विधीयते । यथा, त्यदादिगणस्य 'तद्' सर्वनामशब्दस्य पुंलिङ्गे प्रथमाद्विवचनस्य रूपे अनेन सूत्रेण केवलम् दकारस्य स्थाने एव अकारादेशः भवति । प्रक्रिया इयम् —</li>
</ol>
<p><pr></p>
<p>तद्  + औ</p>
<p>→ त अ + औ [<b>त्यदादीनामः</b> <a href="7.2.102.html">7.2.102</a> अनेन सूत्रेण त्यदादीगणस्य शब्दानाम् 'अ' इति आदेशः। <b>अलोऽन्त्यस्य</b> <a href="1.1.52.html">1.1.52</a> इत्यनेन अन्तिमवर्णस्य आदेशः, अतः दकारस्य स्थाने अकारादेशः भवति ।]</p>
<p>→ त औ [<b>अतो गुणे</b> <a href="6.1.97.html">6.1.97</a> इति पररूप-एकादेशः अकारः]</p>
<p>→ तौ [<b>वृद्धिरेचि</b> <a href="6.1.88.html">6.1.88</a> इति वृद्धि-एकादेशः]</p>
<p></pr></p>
<ol>
<li>'दिव्' शब्दात् तृतीयाद्विवचनस्य भ्याम्-प्रत्यये परे  <b>दिव उत्</b> <a href="6.1.131.html">6.1.131</a> इति सूत्रेण 'दिव्' इत्यस्य उकारादेशः विधीयते । प्रकृतसूत्रेण अयम् अन्तिमवर्णस्य स्थाने एव भवति । प्रक्रिया इयम् —</li>
</ol>
<p><pr></p>
<p>दिव् + भ्याम् [तृतीयाद्विवचनस्य भ्याम्-प्रत्ययः]</p>
<p>→ दिउ + भ्याम् [<b>दिव उत्</b> <a href="6.1.131.html">6.1.131</a> इति सूत्रेण उकारादेशः । <b>अलोऽन्त्यस्य</b> <a href="1.1.52.html">1.1.52</a> इत्यनेन अन्तिमवर्णस्य आदेशः, अतः वकारस्य स्थाने अकारादेशः भवति ।]</p>
<p>→ द्युभ्याम् [<b>इको यणचि</b> <a href="6.1.77.html">6.1.77</a> इति यणादेशः]</p>
<p></pr></p>
<ol>
<li>यस्य पदस्य अन्ते संयोगः विद्यते, तस्य पदस्य <b>संयोगान्तस्य लोपः</b> <a href="8.2.23.html">8.2.23</a> इति सूत्रेण लोपः विधीयते । एतादृशः लोपः सम्पूर्णशब्दस्य स्थाने न भवति, अपितु प्रकृतसूत्रेण केवलम् अन्तिमवर्णस्य एव स्थाने विधीयते । यथा, पठ्-धातोः लङ्लकारस्य प्रथमपुरुषबहुवचनस्य रूपसिद्धौ अनेन सूत्रेण तकारस्य लोपः भवति । प्रक्रिया इयम् —</li>
</ol>
<p><pr></p>
<p>पठँ (व्यक्तायां वाचि, भ्वादिः, &lt;{1.381}&gt;)</p>
<p>→ पठ् + लङ् [<b>अनद्यतने लङ्</b> <a href="3.2.111.html">3.2.111</a> इति लङ्]</p>
<p>→ अट् + पठ् + लङ् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]</p>
<p>→‌ अ + पठ् + झि [<b>तिप्तस्झि..</b> <a href="3.4.78.html">3.4.78</a> इति प्रथमपुरुषबहुवचनस्य प्रक्रियायाम् झि-प्रत्ययः]</p>
<p>→ अ + पठ् + शप् + झि [<b>कर्तरि शप्</b> <a href="3.1.68.html">3.1.68</a> इति शप्-प्रत्ययः]</p>
<p>→ अ + पठ् + अ + अन्ति [<b>झोऽन्तः</b> <a href="7.1.3.html">7.1.3</a> इति अन्त-आदेशः]</p>
<p>→ अ + पठ् + अ + अन्त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अपठन्त् [<b>अतो गुणे</b> <a href="6.1.97.html">6.1.97</a> इति पररूपैकादेशः]</p>
<p>→ अपठन् [<b>संयोगान्तस्य लोपः</b> <a href="8.2.23.html">8.2.23</a> इति संयोगान्तपदस्य लोपः । &lt;अलोऽन्त्यस्य_ <a href="1.1.52.html">1.1.52</a> इत्यनेन अन्तिमवर्णस्य लोपः भवति ।]</p>
<p></pr></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p><b>अलोऽन्त्यस्य</b> - अलोऽन्त्यस्य ।अ॑लिति प्रत्याहारो वर्णपर्यायः । 'अल' इति षष्ठन्तम् । 'षष्ठी स्थानेयोगा' इत्यतःषष्ठी स्थाने इत्यनुवर्तते । तच्च षष्ठीति प्रथमान्तं तृतीयान्ततया विपरिणम्यते ।निर्दिष्टस्ये॑ति शेषः । 'स्थाने' इत्यनन्तरं 'विधीयमान' इति शेषः । स्थाने विधीयमान आदेशः षष्ठीनिर्दिष्टस्य योऽन्त्योऽल् तस्य स्यादित्यर्थः । तदाह — षष्ठीत्यादिना ।त्यदादीनामः॑-यः सः । आदेश इति किम् , 'आर्धधातुकस्येट्' तृच ऋकारात् पूर्वो मा भूत् । अल इति किम्  । पदस्येत्यधिकृत्य विधीयमानं वसुरुआंस्विति दत्वं परमानडुभ्द्यामित्यत्राऽन्त्यस्य कृत्स्नस्य पदस्य मा भूत् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.52
sutra: अलोऽन्त्यस्य</p>
<hr />
<p>'अलः' इति जसन्तं चेदयमर्थः स्यात्-अलात्मका आदेशा अन्त्यस्येति । तत्र रहोरजसां लोपः सर्वादेशः स्याद् - नीरजीकरोतीति । अन्त्यस्य चविशेषितत्वात् 'वसुस्रंसुध्वंस्वनडुहां दः' इति दत्वं पदस्याप्यन्त्यस्य स्यात् - परमानडुद्भ्यामिति । असन्देहार्थं चालोऽन्त्यस्येति वाच्यं स्याद् । अतोऽलोन्त्यस्येत्यनेन सामानाधिकरण्यात् षष्ठ।ल्न्तमिति स्थितम् । यदि 'षष्ठी स्थानेयोगा' इत्येनैकवाक्यताऽस्य स्यात्, ततोऽयमर्थः स्यात् - 'इह शास्त्रे या काचन षष्ठी सान्त्यस्यालो भवति सा स्थानेयोगा इति । ततश्च 'आर्द्धधातुकस्येड्वलादेः' इत्यस्याप्यन्तेऽल्यनुसंहारादार्द्धधातुकान्त्यस्यैवेट् स्यात्, स च भवन् 'आद्यन्तौ टकितौ' इत्यन्त्यात्प्राक् स्यात् । 'आद्यन्तौ टकितौ' इत्यनेन हि स्थानेयोगात्वमेव षष्ठ।ल बाध्यते, न पुनरन्त्येऽल्यनुसंहारोऽपि । अतो भिन्नं वाक्यम्, तदाह - षष्ठीनिर्दिष्टस्येत्यादि । सामान्यवचनेऽपि 'षष्ठी स्थानेयोगा' इत्याधिकारात् स्थान षष्ठीनिर्दिष्टस्येति वेदितव्यम्; अन्यथा षष्ठीमात्रस्याधिकारे यस्य षष्ठोनिर्दिष्टस्य यत्कार्यं यथाभूतमुच्यते - आदेशरूपम्, ताअथगमरूपं वा, ततथाभूतमेव तदन्तस्य भवतीत्यर्थः स्यात् । ततश्च स एव दोषो य एकवाक्यतायाम् । अतः 'षष्ठी स्थानेयोगा' इति सर्वमनुवर्त्यम् । अयञ्चार्थो भवति - श्थानषष्ठीनिर्दिष्टस्य यदुच्यते ततदन्त्यस्यालो भवति, न तस्य कृत्स्नस्य' इति । सोऽयं कार्यस्यान्त्येऽल्यनुसंहारो वृत्तिकारेण दर्शितः । यद्वा-'या स्थानेयोगा षष्ठी साऽन्त्यस्यालः' इति षष्ठ।ल एवानुसंहारो वेदितव्यः । अत्र पक्षे 'डिच्च' इत्यस्यायमर्थः -'यत्र ङिदादेशो इविधीयते तत्र या षष्ठी सान्त्यस्यालः' इति । एवं सर्वत्र । कार्यानुसंहारे तु यताश्रुतमेव षष्ठयाः स्याद्, अनुसंहारे 'डिच्च' इत्यादावसङ्गतिः । अतः कार्यानुसंहारो वृत्तिकारेण दर्शितः ॥</p></div>