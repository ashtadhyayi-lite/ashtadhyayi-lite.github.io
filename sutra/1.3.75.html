<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.3.74.html">
            <button class="muted-button">Prev 1.3.74</button>
        </a>
        <a href="1.3.76.html">
            <button class="muted-button">Next 1.3.76</button>
        </a>
        </nav><h2>Kashika</h2>
<hr />
<p>index: 1.3.75
sutra: समुदाङ्भ्यो यमोऽग्रन्थे</p>
<hr />
<p>कर्त्रभिप्राये इति वर्तते। समुदाङित्येवं पूर्वाद् यमेः कर्त्रभिप्राये क्रियाफले आत्मनेपदं भवति, ग्रन्थविशयश्चेत् प्रयोगो न भवति। व्रीहीन् संयच्छते। भारमुद्यच्छते। वस्त्रमायच्छते। आङ्पूर्वादकर्मकाताङो यमहनः [[1.3.28]] इति सिद्धम् एवाऽत्मनेपदम्। सकर्मकार्थम् इदं पुनर्ग्रहणम्। अग्रन्थे इति किम्? उध्यच्छति चिकित्सां वैद्यः। कर्त्रभिप्राये इत्येव, संयच्छति। उद्यच्छति। आयच्छति।</p>
<h2>Siddhanta Kaumudi</h2>
<hr />
<p>index: 1.3.75
sutra: समुदाङ्भ्यो यमोऽग्रन्थे</p>
<hr />
<p>अग्रन्थे इति च्छेदः । व्रीहीन्संयच्छते । भारमुद्यच्छते । वस्त्रमायच्छते । अग्रन्थे किम् । उद्यच्छति वेदम् । अधिगन्तुमुद्यमं करोतीत्यर्थः । कर्त्रभिप्राये इत्येव ।</p>
<h2>Balamanorama</h2>
<hr />
<p>index: 1.3.75
sutra: समुदाङ्भ्यो यमोऽग्रन्थे</p>
<hr />
<p><em>समुदाङ्भ्यो यमोऽग्रन्थे</em> - समुदाङ्भ्यो । सम्, उत्, आङ् एतत्पूर्वादग्रन्थविषयकाद्यमेरात्मनेपदमित्यर्थः । व्रीहीन्संयच्छते इति । संगृह्णातीत्यर्थः । भारमुद्यच्छते इति । उदृह्णातीत्यर्थः । वरुआमायच्छते इति । कटआदौ निबध्नातीत्यर्थः । कत्र्रभिप्राये इत्येवेति । व्रीहीन् संयच्छतीति । परार्थं संगृह्णातीत्यर्थः । 'आङो यमहनः' इत्येव सिद्धे आड्ग्रहणं सकर्मकार्थम्, तस्य अकर्मकादेव प्रवृत्तेरिति बोध्यम् ।</p></div>