<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.27.html"><button class="muted-button">Prev 8.4.27</button></a>
        <a href="8.4.29.html"><button class="muted-button">Next 8.4.29</button></a>
        </nav><h2>Kashika</h2>
<hr />
<p>index: 8.4.28
sutra: उपसर्गाद् बहुलम्</p>
<hr />
<p>उपसर्गस्थान् निमित्तातुत्तरस्य नसो नकारस्य णकारादेशो भवति बहुलम्। प्रणः शूद्रः। प्रणसः। प्रणो राजा। न च भवति। प्र नो मुञ्चतम्। बहुलग्रहणाद् भाषायामपि भवति, प्रणसं मुखम्। उपसर्गाच् चेति नासिकाया नसादेशः।</p>
<h2>Siddhanta Kaumudi</h2>
<hr />
<p>index: 8.4.28
sutra: उपसर्गाद् बहुलम्</p>
<hr />
<p>उपसर्गस्थान्निमित्तात्परस्य नसो नस्य णः स्याद्बहुलम् । प्रणसः ।&lt;!वेर्ग्रो वक्तव्यः !&gt; (वार्तिकम्) ॥ विगता नासिकाऽस्य विग्रः ।&lt;!ख्यश्च !&gt; (वार्तिकम्) ॥ विख्यः । कथं तर्हि विनसा हतबान्धवेति भट्टिः । विगतया नासिकयोपलक्षितेति व्याख्येयम् ॥ </p>
<h2>Padamanjari</h2>
<hr />
<p>index: 8.4.28
sutra: उपसर्गाद् बहुलम्</p>
<hr />
<p>न सम्प्रति क्रियायोगाभावात् प्राद्यौपलक्षणमुपसर्गग्रहणम् । प्रण इत्यस्मदो नसादेशः, प्रणस इति बहुव्रीहिः, ठुपसर्गाच्चऽ इत्यच् समासान्तः, नासिकायाश्च नस्भावः । उपसर्गादनोत्पर इति पाठान्तरम्, उपसर्गात्परस्य नसो नकारस्य णत्वं भवति, ओतः परस्य ओकारे वा न भवतीत्यर्थः । उभयथाप्यतिव्याप्त्यव्याप्तिसम्भवाद्व्याख्यात एव पाठो वृत्तिकारेणाश्रितः ॥</p></div>