<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.4.16.html">
            <button class="muted-button">Prev 7.4.16</button>
        </a>
        <a href="7.4.18.html">
            <button class="muted-button">Next 7.4.18</button>
        </a>
        </nav><h2>Kashika</h2>
<hr />
<p>index: 7.4.17
sutra: अस्यतेस्थुक्</p>
<hr />
<p>अस्यतेरङ्गस्य थुगागमो भवति अङि परतः। आस्थत्, आस्थताम्, आस्थन्।</p>
<h2>Siddhanta Kaumudi</h2>
<hr />
<p>index: 7.4.17
sutra: अस्यतेस्थुक्</p>
<hr />
<p>अहि परे । आस्थत् । अस्य पुषादित्वादङि सिद्धे अस्यतिवक्ति - &lt;{SK2438}&gt; इति वचनं तङर्थम् । तङ् तु उपसर्गादस्यत्यूह्योरिति वक्ष्यते । पर्यास्थत ।{$ {!1210 यसु!} प्रयत्ने$} ॥</p>
<h2>Balamanorama</h2>
<hr />
<p>index: 7.4.17
sutra: अस्यतेस्थुक्</p>
<hr />
<p><em>अस्यतेस्थुक्</em> - अस्यतेस्थुक् । शेषं पूरयति —  अङि परे इति ।ऋदृशोऽङी॑त्यतस्तदनुवृत्तेरिति भावः । थुकि ककार इत् । उकार उच्चारणार्थः । कित्त्वादस्धातोरन्तत्यावयवः । ननु पुषादित्वादेवाऽस्यतेश्च्लेरङि सिद्धेअस्यतिवक्तिख्यातिब्योऽङित्यत्राऽस्यतिग्रहणं व्यर्थमित्याशङ्क्य निराकरोति —  अस्य पुषादित्वादित । तङर्थमिति ।पर्यास्थते॑त्यत्र आत्मनेपदेऽङर्थमस्यतिवक्तीत्यत्र अस्यतिग्रहणमित्यर्थः, पुषाद्यङः परस्मैपदमात्रविषयतया आत्मनपदे अप्रसक्तेरिति भावः । नन्वस्यतेः केवलपरस्मैपदित्वादात्मनपदं दुर्लभमित्यत आह —  तङ् तु उपसर्गादिति वक्ष्यते इति ।पदव्यवस्थाया॑मिति शेषः । यसु प्रयत्ने । </p>
<h2>Padamanjari</h2>
<hr />
<p>index: 7.4.17
sutra: अस्यतेस्थुक्</p>
<hr />
<p>आस्थदिति । ठस्यतिवक्तिख्यातिभ्योऽङ्ऽ ॥</p></div>