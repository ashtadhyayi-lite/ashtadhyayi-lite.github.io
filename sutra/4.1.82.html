<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.1.81.html"><button class="muted-button">Prev 4.1.81</button></a>
        <a href="4.1.83.html"><button class="muted-button">Next 4.1.83</button></a>
        </nav><h2 class="dev">समर्थानां प्रथमाद्वा</h2><p class="sname"><font color=blue>4-1-82 समर्थानां प्रथमात् वा</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p>समर्थानाम् प्रथमात् ङ्याप्प्रातिपदिकात् परः आद्युदात्तः तद्धितः वा</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p>समर्थेषु यः प्रथमः, तस्मात् परः तद्धितप्रत्ययः विकल्पेन विधीयते । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p>The word indicated by the first समर्थ present in the अर्थज्ञापकसूत्र gets the  तद्धितप्रत्ययः optionally.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p>अस्य सूत्रस्य अर्थम् ज्ञातुमादौ सूत्रे प्रयुक्तस्य प्रत्येकम् शब्दस्य अर्थम् पश्यामः ।</p>
<p>1) 'समर्थः' - किं नाम समर्थः ?  महाभाष्ये पतञ्जलिमहर्षिः वदति - 'किम् पुनः समर्थम्,  अर्थाभिधाने यत् समर्थम् । किं पुनस्तत्? कृतवर्णानुपूर्वीकं पदम्' । इत्युक्ते, यैः शब्दैः परस्परसम्बन्धेन कस्यचन अर्थस्य बोधः क्रियते, ते शब्दाः 'समर्थाः' सन्ति इत्युच्यते । यथा, 'राज्ञः पुत्रः' एतयोः द्वयोः शब्दयोः कश्चन अर्थः ( = राजपुत्रः) प्रकटीभवति, अतः एते शब्दाः समर्थाः सन्ति । परन्तु 'भवति दर्शनं राज्ञः, पुत्रः चौरस्य धावति' अस्मिन् वाक्ये 'राज्ञः' अयं शब्दः 'दर्शनम्' अनेन शब्देन सह अर्थं निर्देशयति,   'पुत्रः' अनेन शब्देन सह न ('पुत्रः' अयम् शब्दः तु 'चौरस्य' अनेन सह अर्थं निर्देशयति) । अतः अस्मिन् वाक्ये 'राज्ञः' तथा 'पुत्रः' एतौ समर्थौ न स्तः । सामान्यभाषायाम् यदि द्वयोः पदयोः मध्ये अन्वयः अस्ति, तर्हि तयोः पदयोः कश्चन अर्थः जायते । अस्याम् स्थितौ ते द्वे पदे 'समर्थे' स्तः इत्युच्यते  । अस्मिन् विषये कौमुद्यामुच्यते - 'कृतसंधिकार्यत्वमिति' । इत्युक्ते, सन्धिकार्याद् अनन्तरमेव पदानाम् 'समर्थ' इति संज्ञा करणीया । अयमेव आशयः 'कृतवर्णानुपूर्वीकं पदम्' इत्यनेन महाभाष्ये निर्दिश्यते । </p>
<p>2) 'समर्थानाम् प्रथमः' - इयम् निर्धारणषष्ठी अस्ति (<b>यतश्च निर्धारणम्</b> <a href="2.3.41.html">2.3.41</a> इत्यनेन निर्धारणे षष्ठ्याः प्रयोगः भवितुमर्हति) ।  वाक्ये उपस्थितेषु सर्वेषु समर्थेषु पदेषु यः प्रथमः उच्चार्यते, सः शब्दः अत्र 'प्रथमः' इत्यनेन निर्दिश्यते । कस्मिन् वाक्ये? अर्थज्ञापकम् यत् सूत्रम्,  तस्मिन् वाक्ये  । यथा <b>तस्य अपत्यम्</b> <a href="4.1.92.html">4.1.92</a> इत्यस्मिन् वाक्ये 'तस्य' तथा 'अपत्यम्' एतयोर्मध्ये अन्वयसम्बन्धः अस्ति, अतः एतौ समर्थौ स्तः । एतेभ्याम् 'तस्य' इति प्रथमः शब्दः अस्ति, अतः अयम् 'समर्थानाम् प्रथमः' अस्ति इत्युच्यते । तथैव, <b>तेन रक्तं रागात्</b> <a href="4.2.1.html">4.2.1</a> इत्यत्र 'तेन' इति प्रथमः समर्थः । <b>सा अस्य देवता</b> <a href="4.2.24.html">4.2.24</a> इत्यत्र 'सा' इति प्रथमः समर्थः । एतादृशमर्थज्ञापकेषु सूत्रेषु यः शब्दः  आचार्येण प्रथमस्थाने स्थापितः अस्ति, सः 'प्रथम'संज्ञकः भवति । </p>
<p>3) 'समर्थानाम् प्रथमात्' -  अत्र 'प्रथमात्' इति निमित्तम् । अतः यः प्रथमः समर्थः, तस्मात् परः (यथानिर्दिष्टः)  तद्धितप्रत्ययः विधीयते - इति अस्य अर्थः । यथा, <b>तस्यापत्यम्</b> <a href="4.1.92.html">4.1.92</a> अस्मिन् अर्थे 'विनतायाः अपत्यम्' इत्यत्र <b>स्त्रीभ्यो ढक्</b> <a href="4.1.120.html">4.1.120</a> अनेन सूत्रेण 'ढक्'-प्रत्ययः भवति । <b>तस्यापत्यम्</b> <a href="4.1.92.html">4.1.92</a> अस्मिन् अर्थे 'तस्य' इति प्रथमः समर्थः अस्ति, अतः तेन निर्दिष्टः यः 'विनतायाः'  शब्दः, तस्मात् परः तद्धितप्रत्ययः भवति । इत्युक्ते - विनतायाः अपत्यम् = विनतायाः + ढक् = वैनतेय । </p>
<p>4) 'वा' - एतत् अव्ययम् । विकल्पं दर्शयितुमस्य प्रयोगः भवति । अतः 'तद्धितप्रत्ययाः विकल्पेनैव विधीयन्ते' इति अनेन ज्ञायते । अतः 'विनतायाः अपत्यम्' इत्यपि साधु प्रयोगः,  'वैनतेयः' इत्यपि च साधु प्रयोगः । </p>
<p>अतः अस्य सूत्रस्य अर्थः भवति - अर्थज्ञापकसूत्रे यत् प्रथमम् समर्थम् पदम्, तेन निर्दिष्टात् शब्दात् यथानिर्दिष्टः तद्धितप्रत्ययः विकल्पेन भवति ।                       </p>
<p>अत्र केचन बिन्दवाः विशेषरूपेण ज्ञातव्याः - </p>
<ol>
<li>
<p>समर्थेषु कः प्रथमः तत् ज्ञातुम् 'अर्थज्ञापकसूत्रं' द्रष्टव्यम्, न हि 'प्रयोगवाक्यम्'  । यथा,  <b>तस्यापत्यम्</b> <a href="4.1.92.html">4.1.92</a> इत्यत्र प्रथमः समर्थः 'तस्य' इति अस्ति,  अतः प्रयोगे 'विनतायाः अपत्यम्' उत 'अपत्यम् विनतायाः' - द्वयोः अपि वाक्ययोः तद्धितप्रत्ययः तु 'विनतायाः' शब्दादेव भवति । 'अपत्यम् विनतायाः - इत्यत्र प्रथमः शब्दः तु अपत्यमस्ति, अतः तस्मात् तद्धितप्रत्ययः भवेत्' - एतादृशम् न चिन्तनीयम्, यतः 'प्रथमः समर्थः कः' एतत् अर्थज्ञापकसूत्रात् (इत्युक्ते, <b>तस्यापत्यम्</b> <a href="4.1.92.html">4.1.92</a>  इत्यस्मात्) एव  ज्ञायते, न हि प्रयोगवाक्यात् (इत्युक्ते  विनतायाः अपत्यम् / अपत्यम् विनतायाः इत्यस्मात् )</p>
</li>
<li>
<p>अनेन सूत्रेण एतत् स्पष्टं भवति, यत् तद्धितप्रत्ययः 'समर्थेभ्यः' एव भवन्ति, केवलप्रातिपदिकेभ्यः न । इत्युक्ते, 'विनता' शब्दात् ढक्-प्रत्ययः न विधीयते, अपितु 'विनतायाः' अस्मात् शब्दादेव ढक् प्रत्ययः विधीयन्ते । प्रक्रियायाम् 'विनतायाः' शब्दस्य 'विनता + ङस्' एतादृशमलौकिकविग्रहं कृत्वा <b>सुपो धातुप्रातिपदिकयोः</b>  <a href="2.4.71.html">2.4.71</a> इत्यनेन ङस्-प्रत्ययस्य लुक्-कृत्वा अग्रे विनता-शब्दात् ढक्-प्रत्ययविधानम् भवति । सम्पूर्णा प्रक्रिया इयम् - </p>
</li>
</ol>
<p>विनतायाः  + ढक् [ <b>तस्यापत्यम्</b> <a href="4.1.92.html">4.1.92</a> अस्मिन् अर्थे <b>स्त्रीभ्यो ढक्</b> <a href="4.1.120.html">4.1.120</a> इत्यनेन  ढक्-प्रत्ययविधानम् । <b>समर्थानां प्रथमाद्वा</b> <a href="4.1.82.html">4.1.82</a> इत्यनेन 'विनतायाः' शब्दात् ढक्-प्रत्ययः भवति ।]</p>
<p>→ विनता + ङस् + ढक् [विनता-शब्दस्य अलौकिक-विग्रहः ]</p>
<p>→ विनता + ङस्  + ढक्  ['ढक्' इति तद्धितप्रत्ययः अस्ति, अतः 'विनता + ङस्  + ढक्' इत्यस्य <b>कृत्तद्धितसमासाश्च</b> <a href="1.2.46.html">1.2.46</a> इत्यनेन प्रातिपदिकसंज्ञा भवति ।]</p>
<p>→ विनता + ढक् [<b>सुपो धातुप्रातिपदिकयोः</b> <a href="2.4.71.html">2.4.71</a> इति प्रातिपदिके स्थितस्य ङस्-प्रत्ययस्य लुक्]</p>
<p>→ विनता + एय [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति ढकारस्य एय्-आदेशः]</p>
<p>→ वैनता एय [<b>किति च</b> <a href="7.2.117.html">7.2.117</a> इति आदिवृद्धिः] </p>
<p>→ वैनत् + एय [एकारे परे <b>यचि भम्</b> <a href="1.4.18.html">1.4.18</a> इत्यनेन अङ्गस्य भसंज्ञा । अतः <b>यस्येति च</b> <a href="6.4.148.html">6.4.148</a> इति अङ्गस्य अकारस्य लोपः] </p>
<p>→ वैनतेय                           </p>
<p>सर्वत्र वस्तुतः एतादृशी एव प्रक्रिया लेखनीया । परन्तु  सुप्-प्रत्ययस्य लोपात् अनन्तरम् तद्धितप्रत्ययाः प्रातिपदिकेभ्यः एव प्रयुक्ताः दृश्यन्ते, अतः प्रक्रियालेखनसमये अपि सामान्यरूपेण ते प्रातिपदिकेभ्यः एव विहिताः दर्श्यन्ते । </p>
<ol>
<li>
<p>सन्धिकार्यात् अनन्तरमेव तद्धितप्रत्ययविधानम् भवति, पूर्वम् न । यथा, 'सु उत्थितस्य अपत्यम्' इत्यत्र <b>अत इञ्</b> <a href="4.1.95.html">4.1.95</a> इत्यनेन यः इञ्-प्रत्ययः विधीयते, सः 'सु + उत्थितस्य' एतत् सन्धिकार्यम् कृत्वा यः 'सूत्थितस्य' शब्दः सिद्ध्यति, तस्मादेव विधीयते, केवल-'उत्थितस्य' शब्दात्  न । अतः अस्य प्रत्ययस्य प्रयोगेन  '(सु + उत्थितस्य) + इञ् → सौत्तिथि' एतत् प्रातिपदिकम् सिद्ध्यति, न हि 'सु + (उत्तिथस्य + इञ्) → स्वौत्तिथि' इति, न हि च '(सु + उत्तिथस्य + इञ्) → सावुत्तिथि' इति ।      </p>
</li>
<li>
<p>इदम् सूत्रम् 'प्रातिपदिकात्' अस्मिन् अधिकारे निर्दिष्टमस्ति । अत्र 'प्रातिपदिकात्' इत्यस्य अन्वयः प्रत्ययज्ञापकेषु सूत्रेषु यः पञ्चम्यन्तः शब्दः, तेन सह क्रियते । यथा, <b>अत इञ्</b> <a href="4.1.95.html">4.1.95</a> अस्मिन् प्रत्ययज्ञापके सूत्रे यः 'अतः' इति पञ्चम्यन्तशब्दः, तेन सह 'प्रातिपदिकात्' इत्यस्य अन्वयः भवति । 'अतः प्रातिपदिकात्' (इत्युक्ते अदन्त-प्रातिपदिकात्) निर्मितम् यद् सुबन्तम्, तस्मात् शब्दात् अञ्-प्रत्ययः  भवति - इति अस्य अर्थः ।  'अतः प्रातिपदिकात्' इत्यस्य अर्थः 'अदन्तात् प्रातिपदिकात् तद्धितप्रत्ययः भवति' एतादृशः न भवति  ।</p>
</li>
<li>
<p>यदि द्वयोः शब्दयोः मध्ये सामर्थ्यम् नास्ति, तर्हि तद्धितप्रत्ययः अपि न प्रयोक्तव्यः । यथा, ' कम्बलमुपगोः, अपत्यं देवदत्तस्य' अस्मिन् वाक्ये 'उपगोः' शब्दस्य सामर्थ्यम् 'कम्बलम्' शब्देन सह अस्ति, न हि 'अपत्यं' शब्देन सह । इत्युक्ते, अत्र 'उपगोः, अपत्यम्' इत्यनेन कोऽपि अर्थः न निर्दिश्यते । अतः अत्र तद्धितप्रत्ययस्य प्रयोगः न भवति । </p>
</li>
<li>
<p>वर्तमानसूत्रमधिकारसूत्रमस्ति । अस्मिन् सूत्रे 'समर्थानाम्', 'प्रथमाद्', तथा 'वा' एते त्रयः शब्दाः सन्ति । एतेषामधिकारः पञ्चमाध्यायस्य द्वितीयपादस्य परिसमाप्तिपर्यन्तं वर्तते । इत्युक्ते, पञ्चमाध्यायस्य द्वितीयपादं यावत् ये सर्वे प्रत्ययाः उच्यन्ते, ते सर्वे 'समर्थेषु यः प्रथमः, तेन निर्दिष्टात् पदात् विकल्पेन भवन्ति' इति ज्ञातव्यम् । तदनन्तरम् केवलं 'वा' इत्यस्यैव अधिकारः प्रचलति, 'समर्थानाम्' तथा 'प्रथमात्' एतयोः अधिकारः निवर्तते । अतः पञ्चमाध्यायस्य अन्तिमद्वयोः पादयोः  प्रोक्ताः तद्धितप्रत्ययाः यद्यपि विकल्पेनैव भवन्ति, तथापि तेषां प्रयोगार्थम् सामर्थ्यम् न आवश्यकम् । </p>
</li>
<li>
<p>वर्तमानसूत्रेण उक्तः विकल्पः   तद्धिताधिकारे प्रायः सर्वत्र विधीयते । अयम् विकल्पः 'महाविभाषा' इति नाम्ना अपि ज्ञायते ।</p>
</li>
<li>
<p>अस्मिन् सूत्रे काशिकाकारः वदति - 'पूर्वसूत्रात् अन्यतरस्यां ग्रहणमनुवर्तते' । इत्युक्ते, <b>दैवयज्ञिशौचि..</b> <a href="4.1.81.html">4.1.81</a> अस्मात् सूत्रात् अत्र 'अन्यतरस्याम्' इत्यपि अनुवर्तते । किमस्य प्रयोजनम्? यदि समासः भवितुमर्हति, तर्हि सः समासः अपि विकल्पेन भवेत्, इति निर्देशं कर्तुम् इयमनुवृत्तिः आवश्यकी । अतः यत्र समासः सम्भवति, तत्र समस्तपदमपि कर्तुं शक्यते, तद्धितप्रत्ययस्य प्रयोगमपि कर्तुं शक्यते, तथा च किमपि न कृत्वा केवलवाक्यस्यापि प्रयोगं कर्तुं शक्यते । यथा, 'उपगोः अपत्यम्' इत्यस्य त्रिविधं प्रयोगं भवितुमर्हति - </p>
</li>
</ol>
<p>क) उपगोः अपत्यम् </p>
<p>ख) (समासे कृते) उपग्वपत्यम्</p>
<p>ग) (तद्धितप्रयोेगे) औपगवम् । </p>
<p>यदि अत्र 'अन्यतरस्याम्' इत्यस्य अनुवृत्तिः न कुर्मः, तर्हि तद्धितविधिः समासविधिम् बाधेत । परन्तु 'अन्ततरस्याम्' इत्यस्य ग्रहणेन समासवृत्तेः प्रयोगः अपि भवितुमर्हति ।              </p>
<h2 id="kashika">Kashika</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p>त्रयमपि अधिक्रियते - 'समर्थानाम्' इति च, 'प्रथमात्' इति च, 'वा' इति च। स्वार्थिकप्रत्ययावधिः च अयमधिकारः, <b>प्राग्दिशो विभक्तिः</b> <a href="5.3.1.html">5.3.1</a> इति यावत्। स्वार्थिकेषु हि अस्य उपयोगः नास्ति, विकल्पः अपि तत्र अनवस्थितः। केचित्  नित्यम् एव भवन्ति। </p>
<p>लक्षणवाक्यानि - <b>तस्य अपत्यम्</b> <a href="4.1.92.html">4.1.92</a>, <b>तेन रक्तं रागात्</b> <a href="4.2.1.html">4.2.1</a>,  <b>तत्र भवः</b> <a href="4.3.53.html">4.3.53</a> इत्येवमादीनि भविष्यन्ति। तेषु सामर्थ्ये सति प्रथमनिर्दिष्टादेव विकल्पेन प्रत्ययः भवतीति वेदितव्यम्। </p>
<p>'समर्थानाम्' इति निर्धारणे षष्ठी। समर्थानां मध्ये प्रथमः प्रत्ययप्रकृतित्वेन निर्धार्यते। तस्य इति सामान्यं विशेषलक्षणार्थम्। तदीयं प्राथम्यं विशेषाणां विज्ञायते। उपगोः अपत्यम् औपगवः। </p>
<p>समर्थानाम् इति किम्? 'कम्बल उपगोः, अपत्यं देवदत्तस्य'। प्रथमात् इति किम्? षष्ठ्यन्ताद् यथा स्यात्, प्रथमान्तात् मा  भूत्। </p>
<p>वा इति किम्? वाक्यमपि यथा स्यात् - उपगोरपत्यम् इति। यद्येवम्, समासवृत्तिः तद्धितवृत्त्या बाध्येत - उपग्वपत्यम् इति। न एष दोषः। पूर्वसूत्रात् अन्यतरस्यां ग्रहणमनुवर्तते। तेन एतदपि भविष्यति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p>॥ अथ तद्धिकाधिकारप्रकरणे अपत्यादिविकारान्तार्थसाधारणप्रत्ययाः ॥</p>
<p>इदं पदत्रयमधिक्रियते । प्राद्गिश- इति यावत् । सामर्थ्यं परिनिष्ठितत्वम् । कृतसन्धिकार्यत्वमिति यावत् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p>इदं पदत्रयमधिक्रियते प्राग्दिश इति यावत्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p><b>समर्थानां प्रथमाद्वा</b> - तदेवं समासप्रप्चं निरूप्य तद्धितप्रकरणमारभते — समर्थाना प्रथमाद्वा । विधेयस्याऽदर्शनान्नायं स्वतन्त्रविधिरिति मत्वाह — इदं पदत्रयमधिक्रियत इति । स्वरितत्वप्रतिज्ञाबलादिति भावः । अधिकारस्योत्तरावधिमाह — प्राग्दिश इति यावदिति ।प्राग्दिसो विभक्ति॑रिति सूत्रमुत्तरावधिरित्यर्थःसमर्थाना॑मिति निर्धारणषष्ठी । प्राथम्यं चतस्यापत्य॑मित्यादितत्तत्सूत्रेषु प्रथमोच्चारितत्वम् । समर्थानां मध्ये प्रथमोच्चारितादित्यर्थः ।समर्थात्प्रथमाद्वे॑ति सुवचम् । केचित्तु बहुवचनबलादनेकसमर्थसमवाय एवास्य प्रवृत्तिः । एवंच 'प्राग्दिशः' इत्यादिषु स्वार्थिकप्रत्ययविधिषु नाऽस्य प्रवृत्तिरिति लभ्यते इत्याहुः ननु सुबन्तात्तद्धितोत्पत्तेर्वक्ष्यमाणत्वेन तद्धितविधीनां पदविधितयासमर्थः पदविंधि॑रिति परिभाषयैव एकार्थीभावरूपसामर्थ्यलाभादिह समर्थग्रहणं व्यर्थमित्यत आह — सामर्थ्यं परिनिष्ठितत्वमिति । समर्थः पटुः शक्त इति पर्यायाः । शक्तत्वं च कार्योत्पादनयोग्यत्वम् । शब्दस्य च कार्यमर्थप्रतिपादनमेव । तच्छक्तत्वं च कृतेष्वेव सन्धिकार्येषु संभवति । तथाच कृतसन्धिकार्यत्वमेव सामर्थ्यमिह पर्यवस्यति । तदाह — कृतसन्धिकार्यत्वम#इति । </p>
<h2 id="padamanjari">Padamanjari</h2><a href="#">Up</a>
<hr />
<p>index: 4.1.82
sutra: समर्थानां प्रथमाद्वा</p>
<hr />
<p>प्रत्येकमत्र पदानां स्वरितत्वं प्रतिज्ञायते, न समुदायस्यैकमित्याह - त्रयमपीति । अत्र च प्रयोजनम् - एकस्य निवृतावपरस्य निवृत्तिर्मा भूदिति । एतदेव स्पष्टयति - समर्थानामिति चेति । स्वाथिंकप्रत्ययावधिश्चायमिति । स्वस्याः प्रकृतेरर्थे भवाः स्वार्थिकाः, अध्यात्मादिः, भाष्यकारप्रयोगाद् द्वारादिकार्याभावः, स्वशब्दस्य तु द्वारादिषु पाठादस्ति प्रसङ्गः । तदादिविधिर्हि तत्र भवति; आद्यज्विशेषणत्वाद् द्वारादीनाम्, यथा - द्वारपालस्येदं दौवारपालमिति । प्राग्दिशो विभक्तिरिति यावदिति । तत आरभ्य हि स्वार्थिकाः प्रत्यया विधीयन्ते, किं पुनः कारणं स्वार्थिकेष्वेष न प्रवर्तते ? इत्याह - स्वार्थिकेष्वित्यादि । तत्र समर्थानामिति सम्बद्धार्थानां चेत्यर्थः । तत्र वाक्ये सम्बद्धार्थता, व्यपेक्षा हि तत्र सामर्थ्यम्, अपेक्षा आकाङ्क्षा, अन्योऽन्यापेक्षाउव्यपेक्षा । अनयाऽऽकाङ्क्षासन्निधियोग्यत्वेषु सत्सु यः सम्बन्धः स लक्ष्यते । वृतौ संसृष्टार्थता । एकार्थीभावो हि तत्र सामर्थ्यम् । वृतौ ह्युपसर्जनपदानि स्वार्थमुपसर्जनीकृत्य प्रधानार्थपराणि भवन्ति, यथा - गङ्गायां गोष इति गङ्गोपसर्जनं तीरमाह । तथौपगव इत्यत्रोपगुशब्दः खार्थोपसर्जनमपत्यमाह । अत एव ऋद्धस्यौपगव इति ऋद्धत्वमुपगोविंशेषणं न भवति । यत्र हि शब्दः पयवस्यति तत्रैव विशेषणसम्बन्धः । यदि च वाक्यवद् वृतावपि खार्थ एव पर्यवस्येतद्वदेव विशेषणसम्बन्धो भवेत्, प्रधानपदान्यप्युपसर्जनविशिष्टमेव खार्थं ब्रुवते । यदि तु वाक्यवद् वृतावपि प्रधानपदानि स्वार्थमेव ब्रुवीरन् ततो यथोपगोरपत्यं देवदतः कल्याणश्चेत्युभाभ्यामपत्यार्थस्य सम्बन्धः, तथौपगवः कल्याणश्चेत्यप्युक्तेस्यात्, न चैवम् । अतो यादृशस्य सम्बन्धस्य भावादयं विशेषः स एकार्थीभावः । न च स्वार्थिकेषु प्रकृत्यर्थादर्थान्तरं सम्भवति यत्प्रत्यायनाय शब्दन्तरं प्रयुज्येत, येन सह समर्थता स्यात् । एतेन प्राथम्यं व्याख्यातम् । अतः प्रतियोग्यपेक्षया सामथ्येप्राथम्ययोरभावात्स्वाथिकेषु नास्योपयोग इति सिद्धम् । विकल्पोऽपि तत्रानवस्थित इति । क्वचित्प्रवर्तते । एतच्चाषडक्षादिसूत्रे वक्ष्यते । इह'प्रथमात्'  इत्येतद्विशेषणं शास्त्रवाक्यगतमाश्रीयते, न विग्रहवाक्यगतम्; अनियतत्वात् । वाक्ये हि प्रयोगोऽनियत इति सर्वेषां प्राथम्यसम्भवात् । कदाचिदपत्यवद्वाचिनोऽपत्ये प्रत्ययः स्यात्, कदाचिदपत्यवाचिनस्तद्वति । अयं च प्रकारोऽसत्यपि'प्रथमात्'  इत्यस्मिल्लभ्यत इत्यनर्थकं तत्स्यात् । ननु च यस्मिन्वाक्ये यत्प्रथमोच्चारितं तस्मिस्तत एव यथा स्यात्, चरमोच्चारितान्मा भूदित्येतत्प्रयोजनं स्यात् ? तन्न; न हि वृत्तिवाक्ययोः सहप्रयोगः, ततश्च वाक्यगते प्राथम्ये व्यवस्थापके सति वृतेः प्रयोगो न नियत इति व्यर्थमेव'प्रथमात्'  इति विशेषणं स्यात्, तस्माच्छास्त्रवाक्यगतमेव प्राथम्यं व्यवस्थापकमित्याह - लक्षणवाक्यानीत्यादि । समर्थानामिति निर्धरणे षष्ठीति । ततश्च निर्धारणस्य तुल्यजातीयविषयत्वात्प्रथमात्समर्थात्प्रत्ययो भवति, तत्र'समर्थात् प्रथमात्'  इति वक्तव्ये'समर्थानां प्रथमात्'  इति वचनं प्रधानपदस्याप्युपसर्जनपदेनैकार्थीभावप्रतिपादनार्थम्; अन्यथा वाक्यवद् वृतादपि प्रधानपदस्यान्येनापि सम्बन्धः शङ्क्येत । यदि तर्हि लक्षणवाक्ये प्रथमोच्चारितात्प्रत्ययः, एवं सति'तस्यापत्यम्'  इत्यादौ सर्वनाम प्रथमनिर्दिष्टमिति तत एव प्रत्ययः स्यात्, नोपग्वादेः, न हि तल्लक्षणवाक्ये प्रथमनिर्दिष्टमित्यत आह - तस्येति । सामान्यमित्यादि विशेषलक्षणम्, विशेषोषलक्षणमित्यर्थः ।'तस्मापत्यम्'  इत्यादौ हि विशेषा एव निर्देअष्टुअमिष्टाः, तेषां तु सर्वेषां प्रत्यकमुपादाने गौरवं स्याद्, एकस्योपादानेऽनुपाताद्विशेषान्तरान्न स्याद्, यथा - अद्भिः संस्कृतमित्यादाविति सर्वेषामुपलक्षणत्वेन तस्येत्यादिकमुपातम् । तस्योपग्वादेरिति । न तु स्वयं कार्यितया, न हि तस्येत्यस्य सामान्यवचनस्य प्रकरणाद्यभावेन विशेषेऽनवस्थितस्यापत्यं प्रति सम्बन्धिविशेषप्रतिपादनेन सग्बन्ध्यन्तरव्यवच्छेदाख्य उपकारः सम्भवति । सम्बन्धिसामान्यंत्वपत्यशब्दस्य सम्बन्धशिब्दत्वादेवावगतम्, अतो यत्सूत्रे साक्षात्प्रथमोच्चारितं सामान्यवाचि न तस्मात्प्रत्ययः, यस्माच्च प्रत्ययो न तत्सूत्रे साक्षात्प्रथमोच्चारितमिति अगत्या उपलक्षणगतं प्राथम्यमुपलक्ष्याणां विज्ञायते । तदाह - तदीयं प्राथम्यं विशेषणां विज्ञायत इति ।  कम्बल उपगोरित्यादि । यथापत्यशब्दस्य पूर्वपराभ्यां यथेष्टमभिसम्बन्धो भवति, एवमणोऽपि सम्भाव्येतेति भावः । अत्र च प्रत्यये सत्यनर्थकस्यापि समुदायस्य तद्धितान्तत्वेन प्रातिपदिकसंज्ञायामेकत्वाद्यभावेऽपि अव्ययेभ्य इव स्वादयः स्युः । ननु'तस्यापत्यम्'  इति श्रूयमाणसम्बन्ध्यपेक्षायां विभक्तौ विज्ञायमानायां नात्र प्रसङ्गः ? नैतदेवम्; न हि लक्षणवाक्ये विभक्त्युच्चारणम्, सम्बन्धप्रतिपादनार्थसामान्यस्य सम्बन्धासम्भवात्, किं तर्हि ? षष्ठ।ल्न्तात्प्रत्ययविध्यर्थम् । तथापि विशेषोपलक्षणद्वारेण सम्बन्धः स्याद् ? एवमपि ऋद्धस्योपगोरपत्यमित्यादौ सापेक्षादपि स्यादेव । समर्थपरिभाषया तर्हि व्यवस्था भविष्यति ? स्यादेव यद्येतस्मात्सूत्रात्प्रागेव सुबन्तातद्धिता इति व्यवस्थितं स्यात् । इह तु ङ्याप्प्रातिपदिकाधिकारात् षष्ठ।लदिविभक्त्यर्थवृतेस्तत एव तद्धिताः स्युः । सति त्वस्मिन्सम्बन्धप्रतिपतेर्विभक्त्यायतत्वात्सुबन्तादेव तद्धिता भवन्ति, न चैवं सति पदकार्यप्रसङ्गः । तथा हि - राजन्ये वार्त्रघ्न इत्यादौ भसंज्ञयोपजातया लुप्तविभक्त्याश्रयापि पदसंज्ञा एकसंज्ञाधिकाराद् बाधिष्यते । राजत्वं राजतेत्यादौ तु प्रातिपदिकादप्युत्पतौ'स्वादिषु'  इति पदसंज्ञा भवत्येव । ननु तद्धितलुकि सर्वनामस्थाने दोषः, काश्यपेन प्रोक्तमधीयते'काश्यपकौशिकाभ्यामृषिभ्यां णिनिः' ,'च्छन्दोब्राह्मणानि'  इति तद्विषयतायाम् ।'तदधीते तद्वेद'  इति द्वितीयान्तात्काश्यपिन्शब्दादुत्पन्नस्याणः प्रोक्ताल्लुकि यद्यपि काश्यपिन इत्यादौ भसंज्ञाया लुप्तविभक्तिनिमितया अपि पदसंज्ञाया बाधाददोषः, काश्यपिभ्यामित्यादौ तु भवत्येव पदसंज्ञा; तथापि काश्यपनौ, काश्यपिन इत्यादौ सर्वनामस्थाने भसंज्ञाया अभावाल्लुप्तामन्तर्वर्तिनीं विभक्तिमाश्रित्य पदसंज्ञा स्यात् । न चासर्वनामस्थान इति प्रतिषेधः, किं कारणम् ? स्वादिष्विति या प्राप्तिस्तस्या एव सनिषेधः । एवं तर्हि ठसर्वनामस्थानेऽ इति विभज्यते, प्रसज्यप्रतिषेधश्चाश्रीयते, तत्सामर्थ्याद् ठनन्तरस्य विधिर्वाऽ इत्येतन्नाश्रीयते, तेन सर्वनामस्थाने परतः पूर्वस्यावधेर्या च यावती पदसंज्ञा स्वादिष्विति वा सुबन्तमिति वा सा सर्वा प्रतिषेत्स्यते । यद्येवम्, राजा दण्डीत्यादौ सावपि न स्यात्,'यच्चिभम्'  इत्यतोऽचीत्येतदसर्वनामस्थाने इत्यत्रापेक्ष्यते, तेनाजादावेव सर्वनामस्थाने सर्वा पदसंज्ञा निषेत्स्यते ? सौ हलादौ स्वादिष्विंति वा सुबन्तमिति वा भविष्यतीत्यदोषः । तदेवं सत्यस्मिन् वचने सुबन्तातद्धिते न कश्चिद्दोष इति स्थितम् । अत एव पूर्वाह्णेतरां पूर्वाह्णेतमामित्यादौ'घकालतनेषु'  इत्यलुक् विधास्यते । ननु सत्यप्यस्मिन् स्वार्थिकेष्वस्याव्यापारात्कथं सुबन्तातरप् स्यात् ? एवं तर्ह्यर्थक्रम एवायमीदृशो यदुत पूर्वं विभक्त्या योगः, पश्चातरपा । उक्तं हि प्रियकुत्सनादिषु ततः प्रवर्ततेऽसौ विभक्त्यन्त इति । एवं च कृत्वाऽलुग्विधानमप्युपद्यते । यदि तु तदेवालुग्विधानं ज्ञापकम्, तस्यापत्यमित्यादौ न विभक्त्यर्थमात्रे तात्पर्यम्, किन्तु षष्ठ।लदिविभक्त्यन्ता एवोपलक्षयितुमिष्टाः । ङ्याप्प्रातिपदिकाधिकारस्तु वृद्धादिविशेषण्त्वेनैवोपयुज्यत इति, तथा सति पदविधित्वात् समर्थपरिभाषयैव व्यवस्था सिद्ध्यति । किञ्चि - अनभिधानादसामर्थ्येन भविष्यति, नार्थः समर्थवचनेन । इदं तर्हि प्रयोजनम् - यदर्थाभिधानसमर्थं तस्माद्यथास्यात् । किं पुनस्तत् ? कृतवर्णाअनुपूर्वीकं पदम् - सौत्थितिः, वैक्षमाणिरिति, अत्र सवर्णदीर्घत्वे कृते प्रत्ययो भवति, सुऔत्थित विऐइक्षमाण - इत्यस्यामवस्थायां न भवति । यदि स्यात्, सावुत्थितिः वायीक्षमाणिरिति प्राप्नोति,'वार्णदाङ्गं बलीयः'  इति वृद्धिप्रसङ्गात् । नन्वन्तरङ्गत्वाद्वार्णेषु कृतेषु प्रत्ययो भविष्यति ? एवं तर्ह्येतदर्थं समर्थवचनं कुर्वन्नेतज्ज्ञापयति - अस्तीयं परिभाषा ठकृतव्यूहाः पाणिनीयाःऽ कृतमपि शास्त्रं निवर्तयन्तीति । व्यूहःउशास्त्रकार्यम्, तदन्तरङ्गत्वात्प्राप्तमपि पश्चादस्य निमितविघातो भविष्यतीति बुद्ध्या न कृतं यैस्तेऽकृतव्यूहाः, एवंभूता भवन्ति पाणिनीया इत्यर्थः । कृतमपीत्यत्र वाशब्दोऽध्याहार्यः, कृमपि वा शास्त्रकार्यं निवर्तयन्ति निमिताभाव उत्पत्स्यमाने इत्यर्थः । तेन पपुष इत्यादि सिद्धं भवति । अत्रान्तरङ्गत्वात्पूर्वकृतोऽपीडागम एतत्परिभाषावशान्निवर्तते, पूर्वमेव वान क्रियते, ततः शसि सम्प्रसारणे कृते वलादित्वादिडभावः । प्रथमान्तादिति । प्रथमानिर्दिष्टादपत्यविशेषवाचिनो देवदतादिशब्दादित्यर्थः । अन्यथा'सास्य देवता'  इति यथा इन्द्रो देवतास्य ऐन्द्रः स्थालीपाक इति प्रथमान्तात् षष्ठ।ल्र्थे प्रत्ययो भवति, एवमिहापि स्यात् - देवदतोऽपत्यमस्य दैवदतिरुपगुरिति । वाग्रहणं किमिति । वृत्तिवाक्ययोर्व्यपेक्षैकार्थीभावलक्षणादर्थभेदादेव बाध्यबाधकभावो न भविष्यतीति प्रश्नः । वाक्यमपि यथा स्यादिति । तद्यथा गोशब्देन गावीशब्दो निवर्तते सत्यामपि स्त्रीत्वप्रतिपतौ, तथेहाप्यौपगवमानयेत्युक्ते य एवानीयते ठुपगोरपत्यमानयऽ इत्युक्ते स एवेति प्रधानार्थभेदाद् वृत्या वाक्यं बाध्येतेति भावः । यद्येवं समासवृत्तिस्तद्धितवृत्या बाध्येतेति ।'यत्रोत्सर्गापवादौ विभाषा तत्रापवादेन मुक्ते उत्सर्गो न प्रवर्तते'  इति राज्ञोऽनन्तरो राजानन्तर इत्यादिषु सावकाशा समासवृत्तिस्तद्धितवृत्या बाध्येत, यथा - दाक्षिरित्यण् प्रत्यय इञेति भावः । एतदपीति । समासवृत्याख्यं कार्यमित्यर्थः ॥</p></div>