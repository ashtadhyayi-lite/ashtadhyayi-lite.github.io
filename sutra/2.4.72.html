<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="2.4.71.html"><button class="muted-button">Prev 2.4.71</button></a>
        <a href="2.4.73.html"><button class="muted-button">Next 2.4.73</button></a>
        </nav><h2 class="dev">अदिप्रभृतिभ्यः शपः</h2><p class="sname"><font color=blue>2-4-72 अदिप्रभृतिभ्यः शपः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 2.4.72
sutra: अदिप्रभृतिभ्यः शपः</p>
<hr />
<p>अदिप्रभृतिभ्यः शपः लुक् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 2.4.72
sutra: अदिप्रभृतिभ्यः शपः</p>
<hr />
<p>अदादिगणस्य धातुभ्यः विहितस्य शप्-प्रत्ययस्य लुक् भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 2.4.72
sutra: अदिप्रभृतिभ्यः शपः</p>
<hr />
<p>सर्वेभ्यः धातुभ्यः <b>कर्तरि शप्</b> <a href="3.1.68.html">3.1.68</a>  इति सूत्रेण सार्वधातुके कर्तरि प्रत्यये परे धातोः परः औत्सर्गिकतया “शप्” इति विकरणप्रत्ययः विधीयते । अदादिगणस्य धातुभ्यः विहितस्य शप्-प्रत्ययस्य वर्तमानसूत्रेण “लुक्” भवति (लोपः भवति)  । </p>
<p>कानिचन उदाहरणानि एतादृशानि -</p>
<p>1) अदँ (भक्षणे) धातोः लट्लकारस्य प्रथमपुरुष-एकवचनस्य रूपम् -</p>
<p>अद् + लट् [  <b>वर्तमाने लट्</b> <a href="3.2.123.html">3.2.123</a> इति लट्  ]</p>
<p>→ अद् + तिप् [ <b>तिप्तस्झि..</b> <a href="3.4.78.html">3.4.78</a>   इति प्रथमपुरुष-एकवचनस्य विवक्षायाम् “तिप्”  प्रत्ययः ]</p>
<p>→ अद् + शप् + ति [  <b>कर्तरि शप्</b> <a href="3.1.68.html">3.1.68</a>  इति सार्वधातुके कर्तरि प्रत्यये परे औत्सर्गिकः “शप्” विकरणप्रत्ययः ]</p>
<p>→ अद् + ति [  <b>अदिप्रभृतिभ्यः शपः</b> <a href="2.4.72.html">2.4.72</a> इति शप्-प्रत्ययस्य लुक् ]</p>
<p>→ अत्ति  [ <b>खरि च</b> <a href="8.4.55.html">8.4.55</a> इति चर्त्वम् ]</p>
<p>2) अदँ (भक्षणे ) धातोः लङ्-लकारस्य मध्यमपुरुष-एकवचनस्य रूपम् -</p>
<p>अद् + लङ् [ <b>अनद्यतने लङ्</b> <a href="3.2.111.html">3.2.111</a>  इति लङ्  ]</p>
<p>→ आट् + अद् + लङ् [ <b>आडजादीनाम्</b> <a href="6.4.72.html">6.4.72</a> इति लङ्-लकारे परे  अजादेः अङ्गस्य आडागमः ]</p>
<p>→ आ + अद् + सिप्  [<b>तिप्तस्झि…</b> <a href="3.4.78.html">3.4.78</a> इति मध्यमपुरुष-एकवचनस्य विवक्षायाम् “सिप्” प्रत्ययः ]</p>
<p>→ आ + अद् + शप् + सिप् [<b>कर्तरि शप्</b> <a href="3.1.68.html">3.1.68</a> इति सार्वधातुके कर्तरि प्रत्यये परे औत्सर्गिकः “शप्” विकरणप्रत्ययः ]</p>
<p>→ आ + अद् + सिप् [ <b>अदिप्रभृतिभ्यः शपः</b> <a href="2.4.72.html">2.4.72</a> इति शप्-प्रत्ययस्य लुक् ]</p>
<p>→ आ + अद् + स् [ <b>इतश्च</b> <a href="3.4.100.html">3.4.100</a> इति इकारलोपः, पकारस्य हलन्त्यम् इत्यनेन इत्संज्ञा ]</p>
<p>→ आ + अद् + अट् + स् [ <b>अदः सर्वेषाम्</b> <a href="7.3.100.html">7.3.100</a> इति अपृक्त-स्-प्रत्ययस्य अट्-आगमः ] </p>
<p>→ आ + अद् + अ + स् [ <b>हलन्त्यम्</b> <a href="1.3.3.html">1.3.3</a> इति टकारस्य इत्संज्ञा, <b>तस्य लोपः</b> <a href="1.3.9.html">1.3.9</a> इति तस्य लोपः ]</p>
<p>→ आदस्  [ <b>आटश्च</b> <a href="6.1.90.html">6.1.90</a>  इति वृद्धि-एकादेशः , वर्णमेलनम् ]</p>
<p>→ आदरुँ [ <b>ससजुषो रुः</b> <a href="8.2.66.html">8.2.66</a>  इति रुँत्वम् ]</p>
<p>→ आदः [ <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गनिर्माणम् ]</p>
<p>3) द्विषँ (अप्रीतौ) इति अदादिगणस्य धातोः  लट्-लकारस्य  प्रथमपुरुष-एकवचनस्य रूपम्-</p>
<p>द्विष् + लट् [ <b>वर्तमाने लट्</b> <a href="3.2.123.html">3.2.123</a> इति लट् ]</p>
<p>→ द्विष् + तिप् [ <b>तिप्तस्झि..</b> <a href="3.4.78.html">3.4.78</a>  इति प्रथमपुरुष-एकवचनस्यविवक्षायाम् “तिप्” प्रत्ययः ]</p>
<p>→ द्विष् + शप् + ति [ <b>कर्तरि शप्</b> <a href="3.1.68.html">3.1.68</a> इति सार्वधातुके कर्तरि प्रत्यये परे औत्सर्गिकः “शप्” विकरणप्रत्ययः ]</p>
<p>→ द्विष् + ति [ <b>अदिप्रभृतिभ्यः शपः</b> <a href="2.4.72.html">2.4.72</a>  इति शप्-प्रत्ययस्य लुक् ] </p>
<p>→ द्वेष् + ति [ <b>पुगन्तलघूपधस्य च</b> <a href="7.3.86.html">7.3.86</a> इति सार्वधातुके “तिप्” प्रत्यये परे लघूपध-अङ्गस्य इक्-वर्णस्य गुणः , इति इकारस्य एकारः ]</p>
<p>→ द्वेष्टि [ <b>ष्टुना ष्टुः</b> <a href="8.4.41.html">8.4.41</a>   इति ष्टुत्वम् ]</p>
<p>ज्ञातव्यम् -</p>
<ol>
<li>
<p><b>तिङ्शित्सार्वधातुकम्</b> <a href="3.4.113.html">3.4.113</a>  इत्यनेन तिङ्-प्रत्ययाः तथा शित्-प्रत्ययाः सार्वधातुकसंज्ञां प्राप्नुवन्ति । </p>
</li>
<li>
<p>“लुक्” इति प्रत्ययलोपस्य किञ्चन विशिष्टं नाम । अस्मिन् विषये  <b>प्रत्ययस्य लुक्श्लुलुपः</b> <a href="1.1.61.html">1.1.61</a>  इत्यत्र विस्तारेण उक्तमस्ति । </p>
</li>
</ol>
<p>शास्त्रविषयः - </p>
<ol>
<li>
<p>गरुडपुराणे 'न विश्वसेत् अविश्वस्तम्' इति कश्चन प्रयोगः दृश्यते ।  अत्र 'वि + श्वस्' इत्यस्य अदादिगणस्य धातोः विधिलिङ्लकारस्य प्रथमपुरुषैकवचनस्य रूपम् 'विश्वसेत्' इति प्रयुक्तमस्ति । वस्तुतस्तु 'वि + श्वस्' धातोः विधिलिङ्लकारस्य साधु रूपम् 'विश्वस्यात्'  इति अस्ति, यतः प्रक्रियायां <b>अदिप्रभृतिभ्यः शपः</b> <a href="2.4.72.html">2.4.72</a> इत्यनेन शप्-विकरणस्य लोपः क्रियते चेत् 'यासुट्' इत्यस्य यकारस्य 'इय्' आदेशः एव न भवति (यतः <b>अतो येयः</b> <a href="7.2.80.html">7.2.80</a> इत्यस्य प्रसक्तिः तत्र न वर्तते) ।  यदि प्रक्रियायाम् शप्-विकरणस्य लोपः न भवति, तदा एव <b>अतो येयः</b> <a href="7.2.80.html">7.2.80</a> इत्यनेन 'यासुट्' इत्यस्य 'इय्' इति आदेशं कृत्वा ततः 'विश्वसेत्' इति रूपं साधयितुम् शक्यते । अतः अस्य प्रयोगस्य समर्थनार्थमनेके वैयाकरणाः 'गणकार्यमनित्यमस्ति' इति वदन्ति । इत्युक्ते,  तेषां मतेन विकरणविधानम् तस्य लोपः च 'अनित्यः' अस्ति, प्रक्रियायां कुत्रचित् नैव भवितुमर्हति - इति । अयं पक्षः स्वीक्रियते चेत् 'वि + श्वस्' इत्यस्य विधिलिङ्लकारस्य प्रथमपुरुषैकवचनस्य  प्रक्रियायाम् 'शप्' विकरणस्य लोपं अकृत्वा 'विश्वसेत्' इत्यस्य साधुत्वं प्रदर्शयितुम् शक्यते  । एतम् पक्षम् मनसि निधाय नागेशः परिभाषेन्दुशेखरे  &lt;ऽगणकार्यमनित्यम्ऽ&gt; इति काञ्चन परिभाषां पाठयति  (परिभाषेन्दुशेखरः 96) । अनया परिभाषया गणकार्यस्य अनित्यत्वं संज्ञाप्य 'विश्वसेत्' सदृशाः प्रयोगाः सिद्ध्यन्ति । परन्तु इयं परिभाषा भाष्यकारेण कुत्रापि न पाठिता लभ्यते, अतः नागेशः अपि इमां परिभाषां न स्वीकरोति (प्रत्याचष्टे इत्याशयः ।  Mentions the paribhasha and then rejects its correctness) । इत्युक्ते, भाष्यकारस्य नागेशस्य च मतेन 'विश्वसेत्' तथा तत्सदृशाः अन्ये प्रयोगाः अपाणिनीयाः / आर्षप्रयोगाः  एव ज्ञातव्याः ।            </p>
</li>
<li>
<p>(प्रश्नः) - <b>कर्तरि शप्</b> <a href="3.1.68.html">3.1.68</a> इत्यनेन अदिप्रभृतिभ्यो शपः विधानं कृत्वा पुनः तस्य लुकः किं प्रयोजनम् ? मूलरूपेणैव शपः विधानं नैव क्रियेत (इत्युक्ते -'कर्तरि शप्, अदिप्रभृतिभ्यो न' इत्येव उच्यते) चेत् कः दोषः ?</p>
</li>
</ol>
<p>उत्तरम् -   यदा शप्-प्रत्ययस्य विधानं कृत्वा ततः तस्य लोपः क्रियते, तदा अदादिगणस्य धातवः 'लुग्विकरणत्वम्' प्राप्नुवन्ति । (येभ्यो विहितस्य विकरणप्रत्ययस्य लुक् भवति ते लुग्विकरणाः) । अतएव &lt;ऽलुग्विकरणालुग्विकरणयोः अलुग्विकरणस्यऽ&gt; इति परिभाषया <b>गातिस्थाघुपाभूभ्यः सिचः परस्मैपदेषु</b> <a href="2.4.77.html">2.4.77</a> इत्यत्र केवलं भ्वादिगणस्य 'पा' धातोः एव ग्रहणं भवति, अदादिगणस्य 'पा' धातोः न । अनेनैव अदादिगणस्य 'पा' धातो' लुङि 'अपासीत्' इति इष्टरूपं सिद्ध्यति । यदि अदिप्रभृतिभ्यः शप्-प्रत्ययः   नैव उक्त्वा तस्य लोपोऽपि न क्रियेत, तर्हि अदादिगणस्य धातवः 'लुग्विकरणत्वम्' न प्राप्नुयुः । अस्या स्थितौ पा-धातोः  विषये <b>गातिस्थाघुपाभूभ्यः सिचः परस्मैपदेषु</b> <a href="2.4.77.html">2.4.77</a>  इत्यस्य प्राप्तिः स्यात् । अनेन 'अपात्' इति अनिष्टं रूपं सिद्ध्येत । अतएव अदादिगणस्य धातूनां विषये शपः विधानं कृत्वा तस्य लुक् अपि क्रियते ।       </p>
<h2 id="kashika">Kashika</h2><a href="#">Up</a>
<hr />
<p>index: 2.4.72
sutra: अदिप्रभृतिभ्यः शपः</p>
<hr />
<p>अदिप्रभृतिभ्य उत्तरस्य शपो लुग् भवति। अत्ति। हन्ति। द्वेष्टि।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 2.4.72
sutra: अदिप्रभृतिभ्यः शपः</p>
<hr />
<p>॥ अथ तिङन्तादादिप्रकरणम् ॥   ।{$ {!1011 अद!} भक्षणे$} । द्वौ परस्मैपदिनौ ॥</p>
<p>लुक्स्यात् । अत्ति । अत्तः । अदन्ति ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 2.4.72
sutra: अदिप्रभृतिभ्यः शपः</p>
<hr />
<p>॥ {$ {! 1 अद !} भक्षणे $} ॥ लुक् स्यात्। अत्ति। अत्तः। अदन्ति। अत्सि। अत्थः। अत्थ। अद्मि। अद्वः। अद्मः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 2.4.72
sutra: अदिप्रभृतिभ्यः शपः</p>
<hr />
<p><b>अदिप्रभृतिभ्यः शपः</b> - अदिप्रभृतिभ्यः ।ण्यक्षत्रियार्षञितः॑ इत्यतो लुगित्यनुवर्तते इत्यभिप्रेत्य शेषपूरणेन सूत्रं व्याचष्टे —  लुक् स्यादिति । अदिप्रभृतिभ्यः परस्य शपो लुगिति फलितम् । अत्तीति । शपो लुकि दस्य चर्त्वेन तकारः । एवमत्त इत्यपि । अदन्तीति । तदर्थमेव 'झोऽन्तः' इत्यत्र अकारादिरादेश आश्रितः । अत्सि अत्थः अत्थ । अद्मि अद्वः अद्मः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 2.4.72
sutra: अदिप्रभृतिभ्यः शपः</p>
<hr />
<p>अदिप्रभृतिभ्य शपः॥ कथम्' न विश्वसेदविश्वस्ते विश्वस्ते' पि न विश्वसेद्ऽ इति, तथा भट्टिकाव्ये - ठाश्वसेयुर्निशाचराःऽ इति, तथा'न विश्वसेत्पूर्वविरोधितस्य'  इति? निरङ्गशाः कवयः। अपर आह -'क्षमूष् सहने'  घटादिः; तत्र'घटादयः षितः'  इति सिद्धे षित्करणं ज्ञापकम् - अनित्यं गणकार्थमिति, तेनैवमादिप्रयोगोपपतिरिति नात्र किञ्टचिदपभाषितमस्ति॥</p></div>