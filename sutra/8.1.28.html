<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.1.27.html">
            <button class="muted-button">Prev 8.1.27</button>
        </a>
        <a href="8.1.29.html">
            <button class="muted-button">Next 8.1.29</button>
        </a>
        </nav><h2>Kashika</h2>
<hr />
<p>index: 8.1.28
sutra: तिङ्ङतिङः</p>
<hr />
<p>तिङन्तं पदमतिङन्तात् पदात् परमनुदात्तं भवति। देवदत्तः पचति। यज्ञदत्तः पचति। तङिति किम्? नीलमुत्पलम्। शुक्लं वस्त्रम्। अतिङः इति किम्? भवति पचति।</p>
<h2>Siddhanta Kaumudi</h2>
<hr />
<p>index: 8.1.28
sutra: तिङ्ङतिङः</p>
<hr />
<p>अतिङन्तात्पदात्परं तिङन्तं निहन्यते । अग्निमीळे (अ॒ग्निमी॑ळे) ।</p>
<h2>Padamanjari</h2>
<hr />
<p>index: 8.1.28
sutra: तिङ्ङतिङः</p>
<hr />
<p>भवति पचतीति । पचतीत्येतद्भवति, पाकक्रिया भवतीत्यर्थः । तत्र साध्यसाधनभावेन द्वयोः क्रिययोरन्वयादस्ति सामर्थ्यम् । यथोक्तम् - पच्यादिक्रिया भवतिक्रियायाः कर्त्र्यो भवन्तीति । तत्र पाकस्य स्वसाधनानि प्रति साध्यस्यापि भवनं प्रति सिद्धत्वम् । यथाह भर्तृहरिः - 'तत्र यं प्रति साध्यत्वमसिद्धं तं प्रति क्रिया । सिद्धा तु यस्मिन्साध्यत्वं न तमेव पुनः प्रति'  ॥ इति । अस्त्येतत् ? किम् ! तर्हि अतिङ्ग्रहणमनर्थकम्; समानवाक्याधिकारात्,'समानवाक्ये'  इति वर्तते, न चैकस्मिन्वाक्ये तिङ्न्तद्वयमस्ति, तदुक्तं पुरस्तात् । सूत्रकारेण तु समानवाक्याधिकारो न कृत इत्यतिङ्ग्रहणमकारि ॥</p></div>