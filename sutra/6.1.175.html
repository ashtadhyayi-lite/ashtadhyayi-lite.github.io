<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.174.html"><button class="muted-button">Prev 6.1.174</button></a>
        <a href="6.1.176.html"><button class="muted-button">Next 6.1.176</button></a>
        </nav><h2>Kashika</h2>
<hr />
<p>index: 6.1.175
sutra: नोङ्धात्वोः</p>
<hr />
<p>ऊङो धातोश्च य उदात्तयण् हलपूर्वः, तस्मात् परा तृतीयादिर्विभक्तिर्न उदात्ता भवति। ब्रह्मबन्ध्वा। ब्रह्मबन्ध्वे। वीरबन्ध्वा। वीरबन्ध्वे। ऊङ् प्रत्ययस्वरेण उदात्तः। तेन सह य एकादेशः सोऽप्युदात्तः इति उदात्तयण्वकारः, तस्मादुदात्तत्वे प्रतिषिद्धे <b>उदात्तस्वरितयोर्यणः स्वरितोऽनुदात्तस्य</b> <a href="8.2.4.html">8.2.4</a> इति विभक्तिः स्वर्यते। धातुयणः खल्वपि सकृल्ल्वा। सकृल्ल्वे। खलप्वे। क्विबन्द्तस्य कृदुत्तरपदप्रकृतिस्वरेण अन्तोदात्तस्य <b>ओः सुपि</b> <a href="6.4.83.html">6.4.83</a> यणादेशः।</p>
<h2>Siddhanta Kaumudi</h2>
<hr />
<p>index: 6.1.175
sutra: नोङ्धात्वोः</p>
<hr />
<p>अनयोर्यणः परे शसादय उदात्ता न स्युः । ब्रह्मबन्ध्वा । सेत्पृशिनः सुभ्वे (सेत्पृश्निः॑ सु॒भ्वे॑) ।</p>
<h2>Padamanjari</h2>
<hr />
<p>index: 6.1.175
sutra: नोङ्धात्वोः</p>
<hr />
<p>ऊङे धातोश्च य उदातयण् हल्पूर्व इति। अनेन पूर्वस्याः प्राप्तेरयं प्रतिषेध इति दर्शयति। तस्मात्परा तृतीयादिर्विभक्तिरिति। यद्यपि पूर्वसूत्रे'नद्यजादी'  इत्यनुवर्तते न'तृतीयादिः'  इति, तथाप्यत्र बाहुल्येन तृतीयादेरेव सम्भवादिधमुक्तम्। तथा हि -ऊङ्धातुयणः परा नदी तावन्न सम्भवति, नाप्यूङ्यणः शस् सम्भवति, धातुयणस्तु सम्भवति ॥</p></div>