<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.3.92.html"><button class="muted-button">Prev 6.3.92</button></a>
        <a href="6.3.94.html"><button class="muted-button">Next 6.3.94</button></a>
        </nav><h2>Sandhi Samaasa Split</h2>
<hr />
<p>index: 6.3.93
sutra: समः समि</p>
<hr />
<p>अप्रत्यये अञ्चतौ उत्तरपदे समः समि</p>
<h2>Neelesh Sanskrit Brief</h2>
<hr />
<p>index: 6.3.93
sutra: समः समि</p>
<hr />
<p>'सम्' उपसर्गात् परं यदि 'अञ्च्' धातोः लुप्तप्रत्ययान्तरूपमागच्छति, तर्हि 'सम्' इत्यस्य 'समि' इति आदेशः भवति । </p>
<h2>Neelesh English Brief</h2>
<hr />
<p>index: 6.3.93
sutra: समः समि</p>
<hr />
<p>If the 'सम्' उपसर्ग is followed by an लुप्तप्रत्ययान्त-अञ्च् word, then 'सम्'  is converted to 'समि'.</p>
<h2>Neelesh Sanskrit Detailed</h2>
<hr />
<p>index: 6.3.93
sutra: समः समि</p>
<hr />
<p>अस्मिन् सूत्रे प्रयुक्तानाम् शब्दानामादौ अर्थं पश्यामः - </p>
<p>1) अप्रत्ययः = अविद्यमानः प्रत्ययः यस्मात् सः । इत्युक्ते, यस्मात्  शब्दात् विहितस्य प्रत्ययस्य सम्पूर्णरूपेण लोपः भवति, प्रत्ययः च न श्रूयते, तादृशः शब्दः ।  क्विप् प्रत्ययः क्विन्-प्रत्ययः च सर्वापहारिणौ प्रत्ययौ स्तः, अतः एताभ्यां कश्चन प्रत्ययः यस्य अन्ते अस्ति,  सः शब्दः अत्र अभिप्रेतः अस्ति । (स्मर्तव्यम् -  अत्र 'अप्रत्ययः = न प्रत्ययः / प्रत्ययविहीनः'   इति अर्थः नास्ति, केवलं 'अविद्यमानः / अश्रूयमाणः प्रत्ययः यस्मात्, सः'  इत्येव अर्थः स्वीकर्तव्यः । )</p>
<p>2) अञ्चतौ = इयम् परसप्तमी ।  अञ्चुँ (गतिपूजनयोः) अस्य धातोः अयं निर्देशः कृतः अस्ति  । अत्र 'अप्रत्यये' इति 'अञ्चतौ' इत्यस्य विशेषणमस्ति, अतः अत्र तादृशस्य अञ्च्-धातोः ग्रहणं क्रियते यस्मात् सर्वापहारी क्विप् / क्विन् प्रत्ययः प्रयुक्तः अस्ति ।                          </p>
<p>3) उत्तरपदे = उत्तरपदस्य उपस्थितौ । एतत् सूत्रम् <b>अलुगुत्तरपदे</b> <a href="6.3.1.html">6.3.1</a> अस्मिन् अधिकारे अस्ति, अतः अत्र उत्तरपदस्य उपस्थितिः आवश्यकी । अत्र 'उत्तरपदे' इति 'अञ्चतौ' इत्यस्य विशेषणमस्ति । अतः अञ्च्-धातोः अप्रत्ययान्तरूपम् यत्र उत्तरपदरूपेण उपस्थीयते, तत्र अस्य सूत्रस्य प्रसक्तिः अस्ति ।                  </p>
<p>4) समः = सम्-उपसर्गस्य स्थाने । इयं स्थानषष्ठी । </p>
<p>5) समि = अयमादेशः अस्ति । </p>
<p>अतः सूत्रस्य सम्पूर्णः अर्थः एतादृशः भवति - </p>
<p>यदि अञ्च्-धातोः  लुप्तप्रत्ययान्तरूपम् (कस्मिंश्चित् शब्दे) उत्तरपदरूपेण आगच्छति, तथा च, (तस्मिनन्नेव शब्दे) 'सम्' इति उपसर्गः पूर्वपदरूपेण उपस्थितः अस्ति, तर्हि 'सम्' उपसर्गस्य 'समि' इति आदेशः भवति ।</p>
<p>यथा, 'सम् + अञ्च् + क्विन्' इत्यत्र क्विन्-प्रत्ययस्य सम्पूर्णरूपेण लोपः भवति । ततः वर्तमानसूत्रेण 'सम्' इत्यस्य 'समि' इति आदेशः भवति । अग्रे <b>अनिदितां हलः उपधायाः क्ङितो</b> <a href="6.4.24.html">6.4.24</a> इत्यनेन नलोपं कृत्वा 'सम्यच्' इति प्रातिपदिकं सिद्ध्यति । अस्यैव अग्रे 'सम्यङ्, सम्यञ्चौ, सम्यञ्चः' एतादृशानि रूपाणि सिद्ध्यन्ति । </p>
<h2>Kashika</h2>
<hr />
<p>index: 6.3.93
sutra: समः समि</p>
<hr />
<p>सम् इत्येतस्य समि इत्ययमादेशो भवति अञ्चतौ वप्रत्ययन्ते उत्तरपदे। सम्यक्, सम्यञ्चौ, सम्यञ्चः।</p>
<h2>Siddhanta Kaumudi</h2>
<hr />
<p>index: 6.3.93
sutra: समः समि</p>
<hr />
<p>वप्रत्ययान्तेऽञ्चतौ परे । सम्यङ् । सम्यञ्चौ । सम्यञ्चः । समीचः । समीचा ॥</p>
<h2>Laghu Siddhanta Kaumudi</h2>
<hr />
<p>index: 6.3.93
sutra: समः समि</p>
<hr />
<p>वप्रत्ययान्तेऽञ्चतौ। सम्यङ्। सम्यञ्चौ। समीचः। सम्यग्भ्याम्॥</p>
<h2>Balamanorama</h2>
<hr />
<p>index: 6.3.93
sutra: समः समि</p>
<hr />
<p><b>समः समि</b> - समः समि ।समी॑ति लुप्तप्रथमाकम् । 'अञ्चतावप्रत्यये' इत्यनुवर्तते । तदभिप्रेत्य शेषपूरणेन सूत्रे व्याचष्टे — अप्रत्ययेति । समीचेति । 'अचः' इति लोपे 'चौ' इति दीर्घः ।</p></div>