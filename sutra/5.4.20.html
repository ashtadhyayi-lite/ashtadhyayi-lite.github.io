<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.19.html">
            <button class="muted-button">Prev 5.4.19</button>
        </a>
        <a href="5.4.21.html">
            <button class="muted-button">Next 5.4.21</button>
        </a>
        </nav><h2>Kashika</h2>
<hr />
<p>index: 5.4.20
sutra: विभाषा बहोर्धाविप्रकृष्टकाले</p>
<hr />
<p>बहुशब्दात् क्रियाभ्यावृतिगणने वर्तमानात् विभाषा धा प्रत्ययो भवति। कृत्वसुचोऽपवादः। पक्षे सोऽपि भवति। अविप्रकृष्टग्रहणं क्रियाभ्यावृत्तिविशेषणम्। क्रियाणामुत्पत्तयश्चेदासन्नकालाः भवन्ति, न विप्रकृष्टकालाः। बहुधा दिवसस्य भुङ्क्ते, बहुकृत्वो दिवसस्य भुङ्क्ते। अविप्रकृष्टकाले इति किम्? बहुकृत्वो मासस्य भुङ्क्ते।</p>
<h2>Siddhanta Kaumudi</h2>
<hr />
<p>index: 5.4.20
sutra: विभाषा बहोर्धाविप्रकृष्टकाले</p>
<hr />
<p>अविप्रकृष्ट आसन्नः । बहुधा दिवसस्य भुङ्क्ते । आसन्नकाले किम् । बहुकृत्वो मासस्य भुङ्क्ते ॥</p>
<h2>Balamanorama</h2>
<hr />
<p>index: 5.4.20
sutra: विभाषा बहोर्धाविप्रकृष्टकाले</p>
<hr />
<p><em>विभाषा बहोर्धाऽविप्रकृष्टकाले</em> - विभाषा बहोर्धा । अविप्रकृष्टकालिकक्रियाजन्मगणनवृत्तेर्बहुशब्दाद्धाप्रत्ययो वा स्यात् । पक्षे कृत्वसुच् । बहुधा बहुकृत्वो वा दिवसस्य भुङ्क्ते इति । दिवसे प्रातःसङ्गवाद्यव्यवहितकालिकोत्पत्तिविशिष्टा भोजनक्रियेत्यर्थः ।कृत्वोऽर्थप्रयोगे कालेऽधिकरणे॑ इति दिवसात्षष्ठीति हरदत्तः । शेषत्वविवक्षायां षष्ठी इति तु नवीनाः । </p>
<h2>Padamanjari</h2>
<hr />
<p>index: 5.4.20
sutra: विभाषा बहोर्धाविप्रकृष्टकाले</p>
<hr />
<p>अविप्रकृष्टकालग्रहणं क्रियाभ्यावृत्तिविशेषणमिति। यद्यप्येवम्, तथापि गणनग्रहणेनैवास्य शाब्दोऽन्वय इति नपुंसकलिङ्गमेव भवति, न स्त्रीलिङ्गम्। गणनस्याविप्रकृष्टकालत्वं गण्यमानानामभ्यावृत्तिनामविप्रकृष्टकालत्वे सतीत्यर्थप्राप्तं वृत्तिकारेण दर्शितम्। बहुधा दिवसस्य भुङ्क्ते इति।'कृत्वो' र्थप्रयोगे कालेऽधिकरणेऽ इति षष्ठी, अविप्रकृष्टकालत्वं चाभ्यावृतीनां ततत्क्रियावशेन व्यवतिष्ठते। बहुकृत्वो मासस्य भुङ्क्ते इति। अत्राभ्यावृतेर्विप्रकृष्टकालताऽशक्तिदारिद्र।लद्यपेक्षया द्रष्टव्या ॥</p></div>