<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.116.html"><button class="muted-button">Prev 5.1.116</button></a>
        <a href="5.1.118.html"><button class="muted-button">Next 5.1.118</button></a>
        </nav><h2 class="title">तदर्हम्</h2><p class="sname"><font color=blue>5-1-117 तत् अर्हम्</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">वतिः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.1.117
sutra: तदर्हम्</p>
<hr />
<p>'तत् अर्हम्' (इति) क्रियायाम्  वतिः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.1.117
sutra: तदर्हम्</p>
<hr />
<p>'अर्हति' अस्मिन् अर्थे क्रियायाः निर्देशे कर्त्तव्ये द्वितीयासमर्थात् वति-प्रत्ययः भवति ।</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.1.117
sutra: तदर्हम्</p>
<hr />
<p>ततिति द्वितीयासमर्थातर्हम् इत्येतस्मिन्नर्थे वतिः प्रत्ययो भवति। राजानमर्हति राजवत् पालनम्। ब्राह्मणवतृषिवत्। क्षत्रियवत्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.1.117
sutra: तदर्हम्</p>
<hr />
<p>विधिमर्हति विधिवत्पूज्यते । क्रियाग्रहणं मण्डूकप्लुत्यानुर्तते । तनेह न । राजानमर्हति छत्रम् ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.1.117
sutra: तदर्हम्</p>
<hr />
<p>अस्य सूत्रस्य अर्थज्ञानात् पूर्वम् केचन बिन्दवः ज्ञातव्याः -</p>
<ol>
<li>
<p>अस्मिन् सूत्रे 'अर्हम्' इति विद्यमानः शब्दः 'अर्ह' इत्यस्य प्रथमैकवचनम् । 'अर्ह' अयम् शब्दः अर्ह्-धातोः <b>नन्दिग्रहिपचादिभ्यो ल्युणिन्यचः</b> <a href="3.1.134.html">3.1.134</a> इत्यनेन अच्-प्रत्ययं कृत्वा सिद्ध्यति । अर्हति सः अर्हः । अस्मिन्नेव अर्थे द्वितीयासमर्थात् वति-प्रत्ययः विधीयते ।</p>
</li>
<li>
<p><b>नन्दिग्रहिपचादिभ्यो ल्युणिन्यचः</b> <a href="3.1.134.html">3.1.134</a> इत्यनेन अच्-प्रत्यये कृते कर्ता वस्तुतः <b>कर्तृकर्मणोः कृति</b> <a href="2.3.65.html">2.3.65</a> इत्यने षष्ठीविभक्तौ भवेत् । यथा - 'आसनमर्हति सः आसनस्य अर्हः' इति । परन्तु अस्मिन् सूत्रे द्वितीया प्रयुज्यते । अतः अस्य सूत्रस्य सम्यक् अर्थम् कारयितुम् 'अर्हः' इत्यस्य स्थाने विग्रहवाक्ये 'अर्हति' इत्यस्यैव प्रयोगः क्रियते । यथा - 'आसनमर्हति' इति ।</p>
</li>
<li>
<p><b>तेन तुल्यम् क्रिया चेद्वतिः</b> <a href="5.1.115.html">5.1.115</a> इत्यस्मात् 'क्रिया' इत्यस्य अनुवृत्तिः अस्मिन् सूत्रे भवति । अपि च, एतम्  शब्दं सप्तम्या विपरिणम्यते । इत्युक्ते, 'अर्हति' अस्मिन् अर्थे क्रियायाः विषये एव अस्य सूत्रस्य प्रयोगः भवति, न हि 'गुणस्य / वस्तुनः / पदार्थस्य विषये ।</p>
</li>
</ol>
<p>एकमुदाहरणम् पश्यामश्चेत् स्पष्टतरं स्यात् । कश्चन देवदत्तः यः स्वयम् ब्राह्मणः अस्ति, सः  ब्राह्मणम् यावत् एव (समीचीनम्) वर्तनम् करोति - इति चिन्तयामः ।अस्यां स्थितौ 'देवदत्तस्य वर्तनम् ब्राह्मणमर्हति' इति प्रयोगः भाषायां भवति । 'ब्राह्मणमर्हति' इत्यत्र 'वर्तन'क्रियायाः योग्यता उक्ता अस्ति । अतः अत्र वर्तमानसूत्रस्य प्रयोगं कृत्वा 'देवदत्तः ब्राह्मणवत् वर्तते' इति उच्यते ।</p>
<p>अन्यानि अपि उदाहरणानि अग्रे वक्ष्यन्ते; परन्तु तस्मात् पूर्वमत्र कश्चन बिन्दुः ज्ञातव्यः । वस्तुतः उपरिनिर्दिष्टे उदाहरणे  'देवदत्तः  ब्राह्मणेन तुल्यम् वर्तते'  इति वाक्यं क्रियते चेत्   <b>तेन तुल्यं क्रिया चेद्वतिः</b> <a href="5.1.115.html">5.1.115</a> इत्यनेनापि 'वति'प्रत्ययविधानम् भवति । इत्युक्ते,  सामान्यरूपेण 'ताम् क्रियामर्हति' इत्यस्य स्थाने  'तेन तुल्यम् क्रियां करोति' इति वाक्यपरिवर्तनं कृत्वा नित्यमेव <b>तेन तुल्यं क्रिया चेद्वतिः</b> <a href="5.1.115.html">5.1.115</a> इत्यनेन वति-प्रत्ययं कर्तुम् शक्यते । एवमस्ति चेत् वर्तमानसूत्रम् निरर्थकमेव स्यात् - इति भासते । परन्तु भाष्यकारः तु अस्य सूत्रस्य समर्थनमेव करोति । अस्य स्पष्टीकरणम् भाष्यकारेण एतादृशम् दीयते -  <i><b>तेन तुल्यं क्रिया चेद्वतिः</b> <a href="5.1.115.html">5.1.115</a> इत्यत्र 'यदाऽन्येन कर्तव्यां क्रियामन्यः करोति तदा प्रत्यय उत्पाद्यते'; अपितु वर्तमानसूत्रे 'आत्म-अर्हायाम् क्रियायाम् प्रत्ययः उत्पाद्यते'</i> । कः अस्य अर्थः ?   भाष्यकारस्य मतेन <b>तेन तुल्यं क्रिया चेद्वतिः</b> <a href="5.1.115.html">5.1.115</a> इत्यस्य प्रसक्तिः तदा वर्तते यदा 'अन्येन कर्तव्या क्रिया अन्यः करोति' । यथा, 'देवदत्तः स्वयम् राजा नास्ति, परन्तु राजा यथा शासनम् करोति तथैव सोऽपि शासनम् करोति' -  अस्यामवस्थायाम् देवदत्तः 'अन्येन कर्तव्या क्रिया स्वयं करोति', अतः अत्र  <b>तेन तुल्यं क्रिया चेद्वतिः</b> <a href="5.1.115.html">5.1.115</a> इत्यनेन वति-प्रत्ययं कृत्वा 'देवदत्तः राजवत् शास्ते' इति प्रयोगः भवति । परन्तु वर्तमानसूत्रे 'आत्म-अर्हायाम् क्रियायाम्' प्रत्ययः उत्पाद्यते । इत्युक्ते, 'देवदत्तः, यः स्वयम् एकः राजा अस्ति, सः तादृशम् शासनम् करोति यादृशम् राज्ञा कर्तव्यम्' - इत्यत्र देवदत्तः 'स्वेन कर्तव्या क्रिया एव करोति' । अस्यां स्थितौ अत्र  काऽपि तुलना एव न वर्तते; अतः च अत्र  <b>तेन तुल्यं क्रिया चेद्वतिः</b> <a href="5.1.115.html">5.1.115</a>  इत्यस्य प्रसक्तिः अपि नास्ति । अस्यामवस्थायाम् 'वति' प्रत्ययं कारयितुम्  'राजानमर्हति देवदत्तः' इति उक्त्वा वर्तमानसूत्रम् प्रयुज्यते, अतश्च  'देवदत्तः राजवत् अर्हति ' इति प्रयोगः सिद्ध्यति । अतः भाष्यकारस्य मतेन वर्तमानसूत्रमावश्यकमेव । अस्मिन् विषये अधिकः विस्तारः तु जिज्ञासुभिः प्रदीपोद्योते द्रष्टव्यः ।</p>
<p>इदानीमन्यानि उदाहरणानि स्पष्टरूपेण दातुम् शक्यन्ते -</p>
<ol>
<li>
<p>देवदत्तेन प्रजायाः कृतम् पालनम् राजानमर्हति (इत्युक्ते, यथा राजा पालयति तथैव देवदत्तः अपि पालयति)। अतः देवदत्तः 'राजवत्' प्रजाम् पालयति ।</p>
</li>
<li>
<p>रामेण कृता इयम् पूजा विधिमर्हति (इत्युक्ते, विधिमनुसृत्य एव पूजा कृता अस्ति) । अतः रामः 'विधिवत्' पूजयति ।</p>
</li>
<li>
<p>वसिष्ठेन कृतम् तपः ऋषिमर्हति । अतः वसिष्ठः 'ऋषिवत्' तपते । वसिष्ठः स्वयम् एकः ऋषिः एव, अतः 'आत्म-अर्हायाम् क्रियायाम्' प्रत्ययः उत्पाद्यते  ।</p>
</li>
<li>
<p>कृष्णेन शत्रूणाम् कृतम् हननम् क्षत्रियमर्हति । अतः कृष्णः 'क्षत्रियवत्' हन्ति ।</p>
</li>
</ol>
<p>विशेषः - सूत्रपाठे वति-प्रत्ययः चतुर्षु अर्थेषु पाठ्यते - <b>तेन तुल्यं क्रिया चेद्वतिः</b> <a href="5.1.115.html">5.1.115</a>, <b>तत्र तस्येव</b> <a href="5.1.116.html">5.1.116</a>, <b>तदर्हम्</b> <a href="5.1.117.html">5.1.117</a>, तथा च <b>उपसर्गाच्छन्दसि धात्वर्थे</b> <a href="5.1.118.html">5.1.118</a> । एते चत्वारः अर्थाः सामान्यरूपेण 'वत्यर्थाः' नाम्ना ज्ञायन्ते ।  एतेभ्यः तृतीयः  अर्थः वर्तमानसूत्रेण दीयते ।</p>
<p>ज्ञातव्यम् - वति-प्रत्ययस्य विषये केचन बिन्दवः <b>तेन तुल्यं क्रिया चेद्वतिः</b> <a href="5.1.115.html">5.1.115</a> इत्यत्र उक्ताः सन्ति । ते अत्र संक्षेपेण निर्दिश्यन्ते । विस्तारेण पिपठिषवः <b>तेन तुल्यं क्रिया चेद्वतिः</b> <a href="5.1.115.html">5.1.115</a> इत्यत्र पश्येयुः ।</p>
<p>[अ] <b>तद्धितश्चासर्वविभक्तिः</b> <a href="1.1.38.html">1.1.38</a> अनेन सूत्रेण वति-प्रत्ययान्तशब्दाः अव्ययसंज्ञकाः भवन्ति ।</p>
<p>[आ] वति-प्रत्यये परे अङ्गस्य <b>स्वादिष्वसर्वनामस्थाने</b> <a href="1.4.17.html">1.4.17</a> इत्यनेन पदसंज्ञा भवति, अतः पदविशिष्टं कार्यमपि भवितुमर्हति ।</p>
<p>[इ] 'वति' प्रत्यये तकारस्य इत्संज्ञा मा भूत् - इति निर्देशयितुम् इकारः स्थापितः अस्ति ।</p>
<p>[ई] स्त्री-शब्दात् तथा पुम्स्-शब्दात् <b>स्त्रीपुंसाभ्यां नञ्स्नञौ भवनात्</b> <a href="4.1.87.html">4.1.87</a> इति बाधित्वा वत्यर्थेषु 'वति' प्रत्ययः एव भवति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.1.117
sutra: तदर्हम्</p>
<hr />
<p><b>तदर्हम्</b> - तदर्हम् । अर्हतीत्यर्हम् । पचाद्यच् । तदिति कर्मणि द्वितीयान्तम्, लब्धुं योग्यं भवतीत्यर्थात् । कृद्योगलक्षणषष्ठभावस्तु आर्षः । वतिरित्यनुवर्तते । द्वितीयान्तादर्हतीत्यर्थे वतिः स्यादित्यर्थः । विधिमर्हतीति । विधिं लब्धुं योग्यं भवतीत्यर्थः । विधिबत्पूज्यत इति ।हरि॑रिति शेषः । विंधिं लब्धु योग्यं हरिपूजनमित्यर्थः । विहितं प्रकारमनतिक्रान्तमिति यावत् । मण्डूकप्लुत्येति । पूर्वसूत्रे अननुवृत्तेरिति भावः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.1.117
sutra: तदर्हम्</p>
<hr />
<p>तदिति द्वितीयासमर्थादिति। अर्हशब्दः पचाद्यजन्तस्तद्योगे कर्मणि षष्ठ।ल भवितव्यम्, निपातनातु द्वितीया। अपर आह - विग्रहवाक्याभिप्रायमेतत्; यदा राजानमर्हतीत्येवं तिह्न्तेन विग्रह्यते तदा द्वितीया समर्थमिति। सूत्रे त्वर्हमिति कर्मोपपदादच्प्रत्ययः कृत इति। इह क्रियाग्रहणमनुवर्तते - यतदर्ह क्रिया चेत्सा भवतीति, राजानमर्हति वृतं राजवद्वर्तते, इह न भवति - राजानमर्हति च्छत्रम्, व्राह्मणमर्हति दधीति। यद्येवम्, राज्ञा तुल्यं वर्तते इति विग्रहाश्रयणेन पूर्वेणैव वतिः सिद्धः ? इह तर्हि राजवद्वर्तते राजेति भेदाभावेन तन्निबन्धनस्य सादृश्यस्याभावादप्राप्तो वतिरनेन विधीयते। अत्रापि राजत्वेन ये प्रसिद्दा भरतादयस्त उपमानानीदानीन्तनानामिति सिद्धो वतिः। यदा तर्हि राजशब्दः सामान्यवचनः प्रसिद्धविशेषविषयो वा - राजवदयं वर्तते भरत इति, तदा सादृश्याभावादप्राप्तिः। विनीतवदुपस्यितं चिच्छेद कृतहस्तवदिति विनीतानामिदं योग्यमुपस्थानम् कृतहस्तानामिदं योग्यं छेदन मिति गम्यते, न तु सादृश्यम्। उक्तं च - 'युक्तमौपयिकं राज्ञ इत्यर्थस्य निदर्शनम्। उपमानविवक्षायां तदर्हमिति पठ।ल्ते '  ॥ इति । यदा त्वेकमेव वस्तु अवस्थाभेदपरिकल्पितभेदमुपमानोपमेयत्वेन विवक्ष्यते, तदा नार्थोऽनेन। तथा चेवशब्दस्य प्रयोगो दृश्यते - राजेवायं राजा युध्यते, वैय्याकरण इव वैत्याकरणो ब्रूते, रामरावणयोर्युद्धं रामरावणयोरिवेति। उक्तम् - 'तदर्हमिति नारब्धं सूत्रं व्याकर्णान्तरे। सम्भवत्युपमात्रापि भेदस्य परिकल्पनात्'  ॥</p></div>