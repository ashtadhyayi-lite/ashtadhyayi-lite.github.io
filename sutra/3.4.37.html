<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.36.html">
            <button class="muted-button">Prev 3.4.36</button>
        </a>
        <a href="3.4.38.html">
            <button class="muted-button">Next 3.4.38</button>
        </a>
        </nav><h2>Kashika</h2>
<hr />
<p>index: 3.4.37
sutra: करणे हनः</p>
<hr />
<p>करणे उपपदे हन्तेर्धातोः णमुल् प्रत्ययो भवति। पाणिघातं वेदिं हन्ति। पादघातं भूमिं हन्ति। <em>हिंसार्थानां च समानकर्मकाणाम्</em> [[3.4.48]]। इति णमुलं वक्ष्यति। अहिंसार्थोऽयमारम्भः। नित्यसमासार्थो वा यथा विध्यनुपर्योगार्थश्च। पूर्वविप्रतिषेधेन हन्तेः हिंसार्थस्य अपि प्रत्ययोऽनेन एव इष्यते। असिघातं हन्ति। शरघातं हन्ति।</p>
<h2>Siddhanta Kaumudi</h2>
<hr />
<p>index: 3.4.37
sutra: करणे हनः</p>
<hr />
<p>पादघातं हन्ति । पादेन हन्तीत्यर्थः । यथाविध्यनुप्रयोगार्थः सन्नित्यसमासार्थोऽयं योगः । भिन्नधातुसम्बन्धे तु हिंसार्थानां च &lt;{SK3369}&gt; इति वक्ष्यते ॥</p>
<h2>Padamanjari</h2>
<hr />
<p>index: 3.4.37
sutra: करणे हनः</p>
<hr />
<p>नित्यसमासार्थं चेति ।'हिसार्थानाम्'  इत्यनेन णमुलि'तृतीयाप्रभृतीन्यन्यतरस्याम्'  इति विकल्पितः समासः स्याद्, अतो हिंसार्थेऽप्यनेनैव णमुलेषितव्य इत्यर्थः । कथं पुनरिष्यमाणोऽपि लभ्यते, यावताऽहिंसार्थे हन्तौ सावकाशोऽयं विधिः,'हिंसार्थानाम्'  इत्यस्य तु हन्तिव्यतिरिक्तो हिंसार्थोऽवकाशः; हिंसार्थे हन्तावुभयप्रसङ्गे परत्वात्स एव विधिः प्राप्नोति ? तत्राह - पूर्वविप्रतिषेधेनेति । कथं तर्हि'हिंसार्थानाम्'  इत्यत्रोदाहरिष्यते - दण्डोपघातं गाः कालयति, दण्डेनोपघातं वेति ? अत्राहुः - यत्रैक एव धात्वर्थः सामान्यविशेषभावेन भिद्यमानो विशेषणविशेष्यबावमनुभवति सोऽस्य विषयः;'कषादिषु यथाविध्यनुप्रयोगः'  इति वचनात् । अत्यन्तभिन्नधात्वर्थसम्बन्धे तु तेनैव णमुल् भवतीति । एवं च नित्यसमासार्थो यथाविध्यनुप्रयोगार्थश्चेति, कोऽर्थः ? यथाविध्यनुप्रयोगार्थः सन्नित्यसमासार्थ इत्यर्थः । इह द्वर्हन्ग्रहणं समूलग्रहणं च क्रियते, सकृदेव तु शक्यं कर्तुम्, कथम् ? एवं वक्ष्यामि - जीवाकृतयोर्ग्रहकृञः; शुष्कचूर्णरुक्षेषु पिषः, निमूले कषः, समूले हनश्च, चकारात्कषश्च, ततः करणे हन इत्येव, यदेतत्कषादिषु यथाविध्यनुप्रयोग इति एतद्ग्रहादिष्विति वक्तव्यम् । तथा तु न कृतमित्येव ॥</p></div>