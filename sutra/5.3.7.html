<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.6.html"><button class="muted-button">Prev 5.3.6</button></a>
        <a href="5.3.8.html"><button class="muted-button">Next 5.3.8</button></a>
        </nav><h2>Sandhi Samaasa Split</h2>
<hr />
<p>index: 5.3.7
sutra: पञ्चम्यास्तसिल्</p>
<hr />
<p>पञ्चम्याः किम्-सर्वनामबहुभ्यः अद्व्यादिभ्यः तसिल् </p>
<h2>Neelesh Sanskrit Brief</h2>
<hr />
<p>index: 5.3.7
sutra: पञ्चम्यास्तसिल्</p>
<hr />
<p>सर्वादिगणे विद्यमानेभ्यः 'सर्व' इत्यस्मात् आरभ्य 'एक' इति यावत् शब्देभ्यः, 'बहु' शब्दात्  तथा च 'किम्' शब्दात् पञ्चम्यन्तात्  'तसिल्' प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.3.7
sutra: पञ्चम्यास्तसिल्</p>
<hr />
<p>अनेन सूत्रेण 'तसिल्' इति विभक्तिसंज्ञकः प्रत्ययः पाठ्यते । अस्मिन् प्रत्यये सकारोत्तरः इकारः उच्चारणार्थः अस्ति, लकारश्च इत्संज्ञकः अस्ति । द्वयोः अपि प्रक्रियायाः प्रारम्भे लोपः भवति, अतः 'तस्' इत्येव प्रयोगे दृश्यते ।       </p>
<p><b>किंसर्वनामबहुभ्योऽद्व्यादिभ्यः</b> <a href="5.3.2.html">5.3.2</a> इत्यनेन भिन्नेभ्यः  शब्देभ्यः विभक्तिसंज्ञकाः तद्धितप्रत्ययाः उच्यन्ते । वर्तमानसूत्रेण उक्तः 'तसिल्' प्रत्ययः अपि विभक्तिसंज्ञकः एव अस्ति, अतः अयम् प्रत्ययः अपि एतेभ्यः सर्वेभ्यः शब्देभ्यः विधीयते । कानिचन उदाहरणानि पश्यामः -</p>
<p>1) कस्मात् इत्येव</p>
<p>= कस्मात् + तसिल् ['कस्मात्' शब्दात् स्वार्थे प्रत्ययविधानम्]</p>
<p>→ किम् + तस् [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा, <b>सुपो धातुप्रातिपदिकयोः</b> <a href="2.4.71.html">2.4.71</a> इति पञ्चमीप्रत्ययस्य लुक्]</p>
<p>→ कु + तस् [<b>किमः कः</b> <a href="7.2.103.html">7.2.103</a> इत्यनेन विभक्तिसंज्ञके प्रत्यये परे 'किम्' इत्यस्य 'क' इति आदेशे प्राप्ते तं बाधित्वा तकारादौ प्रत्यये परे  <b>कु तिहोः</b> <a href="7.2.104.html">7.2.104</a> इति 'कु' आदेशः ]</p>
<p>→ कुतः [<b>ससजुषो रुँः</b> <a href="8.2.66.html">8.2.66</a> इति रुँत्वम् । <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>2) अमुष्मात् इत्येव</p>
<p>= अमुष्मात् + तसिल् ['अस्मात्' शब्दात् स्वार्थे प्रत्ययविधानम्]</p>
<p>→ अदस् + तस्  [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा, <b>सुपो धातुप्रातिपदिकयोः</b> <a href="2.4.71.html">2.4.71</a> इति पञ्चमीप्रत्ययस्य लुक्]</p>
<p>→ अदस् + तरुँ [<b>ससजुषोः रुँः</b> <a href="8.2.66.html">8.2.66</a> इति रुँत्वम्]   </p>
<p>→ अमु + तरुँ [<b>अदसोऽसेर्दादु दो मः</b> <a href="8.2.80.html">8.2.80</a> इति 'अदस्' इत्यस्य अमु' आदेशः ।]</p>
<p>→ अमुतः [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>3) यस्मात् इत्येव</p>
<p>= यस्मात् + तसिल् ['यस्मात्' शब्दात् स्वार्थे प्रत्ययविधानम्]</p>
<p>→ यद्  + तस्  [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा, <b>सुपो धातुप्रातिपदिकयोः</b> <a href="2.4.71.html">2.4.71</a> इति पञ्चमीप्रत्ययस्य लुक्]</p>
<p>→ य + तस् [<b>त्यदादीनामः</b> <a href="7.2.102.html">7.2.102</a> इति दकारस्य अकारादेशः । <b>अतो गुणे</b> <a href="6.1.97.html">6.1.97</a> इति पररूप-एकादेशः ]</p>
<p>→ यतः [<b>ससजुषो रुँः</b> <a href="8.2.66.html">8.2.66</a> इति रुँत्वम् । <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>4) अस्मात् इत्येव</p>
<p>= अस्मात् + तसिल् ['अस्मात्' शब्दात् स्वार्थे प्रत्ययविधानम्]</p>
<p>→ इदम् + तस् [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा, <b>सुपो धातुप्रातिपदिकयोः</b> <a href="2.4.71.html">2.4.71</a> इति पञ्चमीप्रत्ययस्य लुक्]</p>
<p>→ इ + तस् [<b>इदम इश्</b> <a href="5.3.3.html">5.3.3</a> इति 'इदम्' इत्यस्य 'इ' आदेशः ।]</p>
<p>→ इतः [<b>ससजुषो रुँः</b> <a href="8.2.66.html">8.2.66</a> इति रुँत्वम् । <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>एवमेव 'बहुतः', 'सर्वतः', 'विश्वतः', 'उभयतः', 'ततः', 'अन्यतः', 'पूर्वतः', 'एकतः' - आदयः शब्दाः सिद्ध्यन्ति । एते सर्वे <b>तद्धितश्चासर्वविभक्तिः</b> <a href="1.1.38.html">1.1.38</a> इत्यनेन अव्ययसंज्ञां अपि स्वीकुर्वन्ति । </p>
<p>विशेषः - </p>
<ol>
<li>
<p>अनेन सूत्रेण पञ्चमीविभक्त्यन्तात् प्रत्ययः उच्यते, न हि 'पञ्चमीसमर्थात्' इति स्मर्तव्यम् । अत्र समर्थाधिकारः न प्रचलति, अतः अत्र स्वार्थे एव प्रत्ययविधानम् क्रियते, सामर्थ्यम् नापेक्षते ।</p>
</li>
<li>
<p>तसिल्-प्रत्यये परे <b>तसिलादिष्वाकृत्वसुचः</b> <a href="6.3.35.html">6.3.35</a> इत्यनेन स्त्रीवाचिनः अङ्गस्य पुंवद्भावः भवति । </p>
</li>
</ol>
<p>यथा - बह्व्याः इत्येव</p>
<p>= बह्वी + तसिल्</p>
<p>→ बहु + तसिल् [पुंवद्वावः]</p>
<p>→ बहुतः ।      </p>
<h2>Kashika</h2>
<hr />
<p>index: 5.3.7
sutra: पञ्चम्यास्तसिल्</p>
<hr />
<p>पञ्चम्यन्तेभ्यः किंसर्वनामबहुभ्यः तसिल् प्रत्ययो भवति। कुतः। यतः। ततः। बहुतः।</p>
<h2>Siddhanta Kaumudi</h2>
<hr />
<p>index: 5.3.7
sutra: पञ्चम्यास्तसिल्</p>
<hr />
<p>पञ्चम्यन्तेभ्यः किमादिभ्यस्तसिल् स्याद्वा ॥</p>
<h2>Laghu Siddhanta Kaumudi</h2>
<hr />
<p>index: 5.3.7
sutra: पञ्चम्यास्तसिल्</p>
<hr />
<p>पञ्चम्यन्तेभ्यः किमादिभ्यस्तसिल् वा स्यात्॥</p>
<h2>Balamanorama</h2>
<hr />
<p>index: 5.3.7
sutra: पञ्चम्यास्तसिल्</p>
<hr />
<p><b>पञ्चम्यास्तसिल्</b> - तदेव तसिलादिप्रत्ययेषु प्राग्दिशीयेषु परेषु कतिपयान् आदेशान्विधाय तसिलादिप्रत्ययान्वक्तुमुपक्रमते — पञ्चम्यास्तसिल् । किमादिभ्य इति किंसर्वनामबहुभ्य इत्यर्थः । वा स्यादिति ।समर्थाना॑मित्यतो वाग्रहणस्याऽनुवृत्तेरिति भावः । </p>
<h2>Padamanjari</h2>
<hr />
<p>index: 5.3.7
sutra: पञ्चम्यास्तसिल्</p>
<hr />
<p>तसिल्प्रत्ययो भवतीति। यदि पुनः'पञ्चम्याः' 'सप्तम्याः'  इति षष्ठ।लश्रयेण पञ्चम्यादीनां तसिलादय आदेशा विज्ञायेरन्, सुब्लुक्स्वरगुणदीर्घत्वैत्वौत्वस्मायादिविधिप्रतिषेधः। सुब्लुक् - ठव्ययात्यप्ऽ, ततस्त्यः, तत्रत्यः,'सुपो धातुप्रातिपदिकयोः'  इति तसित्रलोर्लुक् प्राप्नोति। स्वरः - तदा, यदा, ठनुदातौ सुप्पितौऽ इत्यनुदातत्वं प्राप्नोति। गुणः - कुतः,'घेङिति'  इति गुणः प्राप्नोति। दीर्घत्वम् - तर्हि, ठतो दीर्गो यञिऽ,'सुपि च'  इति दीर्घत्वं प्राप्नोति। एत्वम् - तर्हि, ठतो दीर्घो यञिऽ'सुपि च'  इति दीर्घत्वं प्राप्नोति। एत्वम् - तेषु, तत्र,'बहुवचने झल्येत्'  प्राप्नोति। औत्वम्-कस्मिन्, कुत्र, ठौत्ऽ ठच्च घेःऽ इत्यौत्वं प्राप्नोति। स्मायादितस्मात्, तस्मिन्, तत्र,'ङसिड्योः स्मात्स्मिनौ'  इति स्मात्स्मिनौ प्राप्नुतः। तस्मात्'पञ्चम्याः सप्तम्या इति पञ्चमी, तसिलादयश्च प्रत्ययाः'  इति युक्तम्। अत एव ठितराभ्यःऽ इति पञ्चमीनिर्द्देशः; इतरथा ठितरासाम्ऽ इति वक्तव्यं स्यात्। यदि तर्हि तसिलादयः प्रत्ययाः, नादेशाः,'तसेश्च'  इति तस्यतेर्धातोरपि दोषः;'प्रतियोगे पञ्चम्यास्तसिः' , ठपादाने चाहीयरुहोःऽ इत्यत्रअप्यदेशत्वात्पञ्चम्यादेशस्य तसेस्तसिलादेशविदानात् ? प्रत्ययपक्षेऽपि न दोषः; तसेरितीकारो विवक्षितः, तेन धातोर्न भविष्यति ॥</p></div>