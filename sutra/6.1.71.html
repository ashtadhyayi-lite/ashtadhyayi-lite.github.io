<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.70.html"><button class="muted-button">Prev 6.1.70</button></a>
        <a href="6.1.72.html"><button class="muted-button">Next 6.1.72</button></a>
        </nav><h2>Sandhi Samaasa Split</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p>ह्रस्वस्य पिति कृति तुक्</p>
<h2>Neelesh Sanskrit Brief</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p>ह्रस्वान्त-धातोः पिति कृत्-प्रत्यये परे तुगागमः भवति । </p>
<h2>Neelesh English Brief</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p>When a ह्रस्वान्त धातु is followed by a कृत्-प्रत्यय that is पित्, the धातु gets a तुगागम.</p>
<h2>Neelesh Sanskrit Detailed</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p>यस्मिन् कृत्-प्रत्यये पकारः इत्संज्ञकः अस्ति, सः 'पित्' कृत्-प्रत्ययः अस्ति इत्युच्यते । ह्रस्वान्तात् धातोः यदि एतादृशः प्रत्यय भवति, तर्हि तस्य धातोः तुक्-आगमः भवति । अयम् कित्-आगमः अतः <b>आद्यन्तौ टकितौ</b> <a href="1.1.46.html">1.1.46</a> इत्यनेन स्थानिनः अन्ते आगच्छति । यथा -</p>
<ol>
<li>'अग्नि' इत्यस्मात् परस्य स्वादिगणस्य 'चि' धातो' <b>अग्नौ चेः</b> <a href="3.2.91.html">3.2.91</a> इत्यनेन क्विप्-प्रत्ययः भवति । अस्य प्रक्रिया इयम् -</li>
</ol>
<p>अग्नि + चि + क्विप्</p>
<p>→ अग्नि + चि + व्  [ककार-इकार-पकाराणाम् इत्संज्ञा, लोपः ।]</p>
<p>→ अग्नि  + चि   [वकारस्य  <b>वेरपृक्तस्य</b> <a href="6.1.67.html">6.1.67</a> इति लोपः ]                            </p>
<p>→ अग्नि + चित् [<b>ह्रस्वस्य पिति कृति तुक्</b> <a href="6.1.71.html">6.1.71</a> इत्यनेन पित्-कृत्-प्रत्यये परे धातोः तुगागमः । अत्र यद्यपि प्रत्ययस्य लोपः कृतः अस्ति, तथापि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन प्रत्ययविशिष्टमङ्गकार्यम् भवत्येव ]</p>
<ol>
<li>'उप + कृ' धातोः ल्यप्-प्रत्यये परे इयम् प्रक्रिया भवति -</li>
</ol>
<p>उप + कृ + क्त्वा [<b>समानकर्तृकयोः पूर्वकाले</b> <a href="3.4.21.html">3.4.21</a> इति क्त्वा-प्रत्ययः]</p>
<p>→ उप + कृ + ल्यप् [<b>समासेऽनञ्पूर्वे क्त्वो ल्यप्</b> <a href="7.1.27.html">7.1.27</a> इति क्त्वा-इत्यस्य ल्यप्-आदेशः]</p>
<p>→ उप + कृ + य [लकारपकारयोः इत्संज्ञा, लोपः]</p>
<p>→ उप + कृत् + य [<b>ह्रस्वस्य पिति कृति तुक्</b> <a href="6.1.71.html">6.1.71</a> इत्यनेन पित्-कृत्-प्रत्यये परे धातोः तुगागमः]</p>
<p>→ उपकृत्य</p>
<p>ज्ञातव्यम् - </p>
<ol>
<li>
<p>अस्मिन् सूत्रे 'धातोः' इति निर्दिष्टं नास्ति । परन्तु, 'कृत्-प्रत्ययः' केवलं धातुभ्यः एव विधीयन्ते, अतः सूत्रार्थे 'धातोः' इति लिखितमस्ति । </p>
</li>
<li>
<p><b>षत्वतुकोरसिद्धः</b> <a href="6.1.86.html">6.1.86</a> अनेन सूत्रेण एतत् उच्यते यत्   <b>एकः पूर्वपरयोः</b> <a href="6.1.84.html">6.1.84</a> अस्मिन् अधिकारे निर्दिष्टानि कार्याणि तुगागमार्थमसिद्धानि सन्ति । अतः 'अधीत्य', 'अतीत्य' एतेषु शब्देषु दीर्घात् परः अपि तुगागमः भवितुमर्हति, यतः अत्र निर्मितः दीर्घ-स्वरः वर्तमानसूत्रार्थमसिद्धः अस्ति । यथा -</p>
</li>
</ol>
<p>अधि + इण् + क्त्वा  [<b>समानकर्तृकयोः पूर्वकाले</b> <a href="3.4.21.html">3.4.21</a> इति क्त्वा-प्रत्ययः]</p>
<p>→ अधि + इ + ल्यप्  [<b>समासेऽनञ्पूर्वे क्त्वो ल्यप्</b> <a href="7.1.27.html">7.1.27</a> इति क्त्वा-इत्यस्य ल्यप्-आदेशः]</p>
<p>→ अधि + इ + य [इत्संज्ञालोपः]</p>
<p>→ अधी + य [<b>ह्रस्वस्य पिति कृति तुक्</b> <a href="6.1.71.html">6.1.71</a> इत्यनेन तुगागमे प्राप्ते अङ्गरङ्गत्वात् आदौ <b>अकः सवर्णे दीर्घः</b> <a href="6.1.101.html">6.1.101</a> इत्यनेन सवर्णदीर्घः भवति ]</p>
<p>→ अधीत्य [सवर्णदीर्घे कृते वस्तुतः [<b>ह्रस्वस्य पिति कृति तुक्</b> <a href="6.1.71.html">6.1.71</a> इत्यस्य प्रसक्तिः नास्ति । परन्तु, <b>षत्वतुकोरसिद्धः</b> <a href="6.1.86.html">6.1.86</a> इत्यनेन सवर्णदीर्घः तुगागमस्य कृते असिद्धः अस्ति । अतः अत्र <b>ह्रस्वस्य पिति कृति तुक्</b> <a href="6.1.71.html">6.1.71</a> इत्यनेन ह्रस्वः इकारः एव दृश्यते । अतः अत्र अनेन सूत्रेण तुगागमः अपि भवति । ]</p>
<h2>Kashika</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p>पिति कृति परतो ह्रस्वान्तस्य धातोः तुगागमो भवति। अग्निचित्। सोमसुत्। प्रकृत्य। प्रहृत्य। उपस्तुत्य। ह्रस्वस्य इति किम्? आलूय। ग्रामणीः। पितीति किम्? कृतम्। हृतम्। कृतीति किम्? पटुतरः। पटुतमः। ग्रामणि ब्राह्मणकुलम् इत्यत्र ह्रस्वस्य बहिरङ्गस्य असिद्धत्वात् तुग् न भवति।</p>
<h2>Siddhanta Kaumudi</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p>इत्यः । स्तुत्यः । शास इदङ्हलोः &lt;{SK2486}&gt; । शिष्यः । वृ इति वृञो ग्रहणं न वृङः । वृत्यः । वृङस्तु वार्या ऋत्विजः । आदृत्यः । जुष्यः । पुनः क्यबुक्तिः परस्यापि ण्यतो बाधनार्था । अवश्यस्तुत्यः ।&lt;!शंसिदुहिगुहिभ्यो वेति काशिका !&gt; (वार्तिकम्) ॥ शस्यम् । शंस्यम् । दुह्यम् । दोह्यम् । गुह्यम् । गोह्यम् । प्रशस्यस्य श्रः &lt;{SK2009}&gt; ईडवन्दवृशंसदुहां ण्यतः &lt;{SK3702}&gt;इति सूत्रद्वयबलाच्छंसेः सिद्धम् । इतरयोस्तु मूलं मृग्यम् । आङ्पूर्वादञ्जेः संज्ञायामुपसंख्यानम् ॥ अञ्जू व्यक्तिम्रक्षणादिषु । बाहुलकात्करणे क्यप् । अनिदिताम् - &lt;{SK415}&gt; इति नलोपः । आज्यम् ॥</p>
<h2>Laghu Siddhanta Kaumudi</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p>इत्यः। स्तुत्यः। शासु अनुशिष्टौ॥</p>
<h2>Balamanorama</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p><b>ह्रस्वस्य पिति कृति तुक्</b> - ह्रस्वस्य । स्पष्टमिति न व्याख्याताम् । इत्य इति । इणः क्यपि तुक् । उपेयमित्यत्र तुईङो दैवादिकाद्यत् । वृञो ग्रहणमिति । वार्तिकमिदम् । न वृङ इति । 'वृङ् संभक्तौ' इति ङितः क्रैयादिकस्य न ग्रहणमित्यर्थः । वार्या ऋत्विज इति । अवश्यं भजनीया इत्यर्थः । अत्र 'वृङ् संभक्तौ' इत्यस्माण्ण्यदित्यर्थः ।अवद्यपण्यवर्या॑दिति निपातनसिद्धो यत्तु न , अत्र निरोध्स्य नियमस्य विवक्षितत्वात् । ननुवदः सुपी॑त्यतोऽनुवृत्त्यैव सिद्धे क्यब्ग्रहणमिह व्यर्थम् । नच चकारानुकृष्टयतोऽप्यनुवृत्तिनिवृत्तये क्यब्ग्रहणमिति वाच्यं, चकारस्य अस्वरितत्वेन 'भुवो भावे' इत्याद्युत्तरसूत्रेष्वनुवृत्त्यभावादित्यत आह —  परस्यापीति । 'ओरावश्यके' इति विहितस्येत्यर्थः । वेति काशिकेति । वा क्यप् । तदभावे हलन्तत्वाण्ण्यत् । भाष्ये त्वेतन्न दृश्यते इति भावः । शस्यं शंस्यमिति । क्यप्पक्षेअनिदिता॑मिति नलोपः । दुह्रमिति । क्यप्पक्षे कित्त्वान्न गुणः । अत्रशंसिदुहिगुहिभ्यो वे॑त्यस्य भाष्येऽदर्शनेऽपि शंसेण्र्यत्क्यपौ प्रामाणिकावित्याह —  प्रशस्यस्येति । 'प्रशस्यस्य श्रः' इति निर्देशबलादच्छंसेः क्यप्सिद्धः ।ईडवन्दवृशंसदुहा ण्यतः॑ इत्याद्युदात्तत्वविधौ शंसेण्र्यदन्तत्वानुवादबलाण्ण्यत्सिद्धः । ततश्च शस्यं शंस्यमिति रूपद्वयं सिद्धम् । इतरयोस्तु दुहिगुह्योः क्यब्विकल्पे मूलं नास्तीत्यर्थः । उपसङ्ख्यानमिति । 'क्यप' इति शेषः । आज्यमितिन चाङ्पूर्वकत्वे पदपाठे अवग्रहः स्यादिति वाच्यम्, इष्टापत्तेः । पदकाराणामवग्रहाऽभावस्त्वप्रामाणिक एव, पदपाठस्याऽऽधुनिकत्वादिति भाष्ये स्पष्टम् । एवं चअस्मद्रियगित्यस्मद्रिय॑गित्यवग्रहोऽप्रामाणिक एव । अस्मद्रि - अक् इत्येवाऽवग्रहो युक्तः, अस्मच्छब्दस्य टेरद्रआदेशविधानादित्याद्यूह्रम् । </p>
<h2>Padamanjari</h2>
<hr />
<p>index: 6.1.71
sutra: ह्रस्वस्य पिति कृति तुक्</p>
<hr />
<p>कृता धातुराक्षिप्यते, स च ह्रस्वेन विशेष्यते, तेन तदन्तविधिर्भवतीत्याह -ह्रस्वान्तस्य धातोरिति। अग्निचित्, सोमसुदिति। ठग्नौ चेःऽ,'सोमे सुञः'  इतिक क्विप्। ग्रामणिकुलमिति व्यस्तं चेन्नपुंसकह्रस्वत्वम्, षष्ठीसमासे तु ठिको ह्रस्वोऽङ्यो गालवस्यऽ,'सोमे सुञः'  इति क्विप्। यदि पुनरयं तुट् परादिः क्रियते? चनैवं शक्यम्; इहाग्निचित्सोमसुत्,'वेरपृक्तस्य'  इति वलोपो न प्राप्नोति। इह च परितनोतीति क्विप्,'क्वौ च गमादीनाम्'  इत्यनुनासिकलोपः,'नहिवृत्ति'  इत्यादिना दीर्घः -परीतत्, तुट आर्द्धधातुकभक्तत्वादिट्प्रसङ्गः। इह चावच्छयाद्'वा' न्यस्य संयोगादेःऽ इत्येत्वं प्रसज्येत। अथाभक्तः स्याद्, मधुच्छादयतीति'तिङ्ङतिङः'  इति निघातो न प्राप्नोति; तकारेण व्यवधानात्। न च तकार एवातिङ्; अपदत्वात्। तस्मात्पूर्वान्त एव कर्तव्यः। यद्येवम्, नपुंसकह्रस्वत्वमुपसर्जनह्रस्वत्वं द्विगुस्वरश्च न सिद्ध्यति। नपुंसकह्रस्वत्वम् -आराशष्कुलिच्छत्रम्, धानाशष्कुलिच्छत्रम्। उपसर्जनह्रस्वत्वम् -निष्कौशाम्बिच्छत्रम्; द्विगुस्वरः -पञ्चारत्निच्छत्रम्, तुकि कृतेऽनन्त्यत्वादेते विधयो न प्राप्नुवन्ति ? न वा बहिरङ्गलक्षणत्वात्। बहिरङ्गस्तुक् -च्छकारसन्निपातापेक्षत्वात्, अन्तरङ्गा एते विधयः प्रागेव तत्सन्निधा नाद्भविष्यन्ति ॥</p></div>