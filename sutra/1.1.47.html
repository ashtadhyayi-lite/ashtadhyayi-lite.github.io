<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.46.html"><button class="muted-button">Prev 1.1.46</button></a>
        <a href="1.1.48.html"><button class="muted-button">Next 1.1.48</button></a>
        </nav><h2 class="title">मिदचोऽन्त्यात्परः</h2><p class="sname"><font color=blue>1-1-47 मित् अचः अन्त्यात् परः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p>मित्  अन्त्यात् अचः परः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p>मित्-आगमः आगमिनः अन्तिमस्वरात् अनन्तरम् विधीयते ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p>A मित्-आगम is attached after the last स्वर of its substrate.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p>अचः इति निर्धारणे षष्ठी । जातौ च इदम् एकवचनम् । अचां संनिविष्टानामन्त्यादचः परो मित् भवति । स्थानेयोग प्रत्यय परत्वस्य अयमपवादः । विरुणद्धि, मुञ्चति, पयांसि ।  मित्प्रदेशाः <b>रुधादिभ्यः श्नम्</b> <a href="3.1.78.html">3.1.78</a> इत्येवमादयः । &lt;!मस्जेरन्त्यात् पूर्वं नुममिच्छन्त्यनुषङ्गसंयोगादिलोपार्थम्!&gt; - मग्नः, मग्नवान्, मङ्क्ता, मङ्क्तुम् ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p>चेति निर्धारणे षष्ठी । अचां मध्ये योऽन्त्यस्तस्मात्परस्तस्यैवान्तावयवो मित्स्यात् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p>अचां मध्ये योऽन्त्यस्तस्मात्परस्तस्यैवान्तावयवो मित्स्यात्। उपधादीर्घः। ज्ञानानि। पुनस्तद्वत्। शेषं पुंवत्॥ एवं धनवनफलादयः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p>संस्कृतव्याकरणे आगमानाम् प्रकारत्रयम् विद्यते — टित्-आगमाः, कित्-आगमाः, मित्-आगमाः इति । एतेभ्यः मित्-आगमस्य स्थानम् प्रकृतसूत्रेण निर्दिश्यते । <b>मित्-आगमः यस्य शब्दस्य विधीयते तस्य शब्दस्य अन्तिमस्वरात् अनन्तरम् संस्थाप्यते</b>— इति प्रकृतसूत्रस्य अर्थः । यदि शब्दे इत्संज्ञकस्वराः सन्ति, तर्हि तेषाम् लोपं कृत्वा एव अन्तिमस्वरस्य निर्णयः अत्र क्रियते । उदाहरणे एते —</p>
<ol>
<li>यस्मिन् धातौ इकारः इत्संज्ञकरूपेण विद्यते, तस्य धातोः <b>इदितो नुम् धातोः</b> <a href="7.1.58.html">7.1.58</a> इत्यनेन सूत्रेण <b>नुमागमः</b> भवति । अयं नुमागमः प्रकृतसूत्रेण धातोःअन्तिम-स्वरात् अनन्तरम् संस्थाप्यते । प्रक्रिया इयम् —</li>
</ol>
<p><pr></p>
<p>कपिँ (चलने, भ्वादिः, &lt;{1.435}&gt;)</p>
<p>→ कप् [धातौ विद्यमानस्य इकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति इत्संज्ञक-इकारस्य लोपः]</p>
<p>→ क नुम् प् [<b>इदितो नुम् धातोः</b> <a href="7.1.58.html">7.1.58</a> इति सूत्रेण इदित्-धातोः 'नुम्' इति आगमः भवति । अयम् आगमः मित्-अस्ति, अतः अयम् धातोः अन्तिमस्वरात् अनन्तरम् (इत्युक्ते, ककारोत्तरात् अकारात् अनन्तरम्) विधीयते ।]</p>
<p>→ क न् प् [मकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । नकारोत्तरः उकारः उच्चारणार्थः ।अतः तस्य अपि लोपः भवति ।]</p>
<p>→ कन्प् + अनीयर् [<b>तव्यत्तव्यानीयरः</b> <a href="3.1.96.html">3.1.96</a> इति अनीयर्-प्रत्ययः]</p>
<p>→ कम्पनीय [<b>नश्चापदान्तस्य झलि</b> <a href="8.3.24.html">8.3.24</a> इति नकारस्य अनुस्वारः । <b>अनुस्वारस्य ययि परसवर्णः</b> <a href="8.4.58.html">8.4.58</a> इति परसवर्णः मकारः]</p>
<p></pr></p>
<ol>
<li><qt>अनडुह्</qt>-इति शब्दस्य प्रथमैकवचनस्य प्रक्रियायाम् <b>चतुरनडुहोरामुदात्तः</b> <a href="7.1.98.html">7.1.98</a> इति सूत्रे <qt>आम्</qt>-इति आगमः भवति, ततश्च <b>सावनडुहः</b> <a href="7.1.82.html">7.1.82</a> इत्यनेन <qt>नुम्</qt>-इति आगमः अपि भवति । द्वौ अपि एतौ आगमौ मितौ स्तः, अतः एतौ  प्रकृतसूत्रेण अङ्गस्य अन्तिम-स्वरात् अनन्तरम् विधीयेते । प्रक्रिया इयम् —</li>
</ol>
<p><pr></p>
<p>अनडुह् + सुँ [प्रथमैकवचनस्य प्रत्ययः]</p>
<p>→ अनडु आम् ह् + स् [<b>चतुरनडुहोरामुदात्तः</b> <a href="7.1.98.html">7.1.98</a> इति आम्-आगमः । अयम् आगमः मित्-अस्ति, अतः अयम् धातोः अन्तिमस्वरात् अनन्तरम् (इत्युक्ते, ककारोत्तरात् अकारात् अनन्तरम्) विधीयते ।]</p>
<p>→ अनडु आ ह् + स् [मकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अनडु आ नुम् ह् + स् [ सुँ-प्रत्यये परे आगमः <b>सावनडुहः</b> <a href="7.1.82.html">7.1.82</a> इत्यनेन अङ्गस्य नुम्-आगमः भवति । अयम् अपि मित्-आगमः, अतः अयम् अङ्गस्य अन्तिम-स्वरात् अनन्तरम् विधीयते । अत्र अङ्गस्य अन्तिमः स्वरः आकारः अस्ति (न हि उकारः), अतः अयम् आगमः आकारात् अनन्तरम् विधीयते ।]</p>
<p>→ अनडु आ न् ह् + स् [मकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा , <b>तस्य लोपः</b> <a href="1.3.9.html">1.3.9</a> इति लोपः । नकारोत्तरः उकारः उच्चारणार्थः, अतः सोऽपि लुप्यते]</p>
<p>→ अनडु आ न् ह् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति सुँलोपः]</p>
<p>→ अनड्वान् ह् [<b>इको यणचि</b> <a href="6.1.77.html">6.1.77</a> इति यणादेशः]</p>
<p>→ अनड्वान् [<b>संयोगान्तस्य लोपः</b> <a href="8.2.23.html">8.2.23</a> इति हकारलोपः]</p>
<p></pr></p>
<p><title>श्नम्-विकरणप्रत्ययस्य अन्त्यात् अचः परम् विधानम्</title></p>
<p>रुधादिगणस्य धातुभ्यः सार्वधातुकप्रत्यये परे <b>रुधादिभ्यः श्नम्</b> <a href="3.1.78.html">3.1.78</a> इत्यनेन <qt>श्नम्</qt> इति विकरणप्रत्ययः विधीयते । यद्यपि अयम् प्रत्ययः अस्ति, तथापि अस्मिन् प्रत्यये संस्थापितः मकारः अस्य स्थाननिर्देशार्थम् स्थापितः अस्ति, अतः प्रकृतसूत्रेण अयं विकरणप्रत्ययः नित्यम् अङ्गस्य अन्त्यात् अचः परः एव विधीयते । प्रक्रिया इयम् —</p>
<p><pr></p>
<p>रुधिँर् (आवरणे, रुधादिः, &lt;{7.1}&gt;)</p>
<p>→ रुध् [&lt;!इँर इत्संज्ञा वाच्या!&gt; इति इँर्-इत्यस्य इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ रुध् + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ रुध् + तिप् [<b>तिप्तस्झि..</b> <a href="3.1.78.html">3.1.78</a> इत्यनेन प्रथमपुरुषैकवचनस्य तिप्-प्रत्ययः]</p>
<p>→ रु श्नम् ध् + ति [<b>रुधादिभ्यः श्नम्</b> <a href="3.1.78.html">3.1.78</a> इति श्नम्-प्रत्ययः । अयम् प्रत्ययः मित्त्वात् <b>मिदचोऽन्त्यात्परः</b> इत्यनेन अन्त्यात् अचः परः विधीयते ।]</p>
<p>→ रु न ध् + ति [शकारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा,  मकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । द्वयोः अपि <b>तस्य लोपः</b> <a href="1.3.9.html">1.3.9</a> इति लोपः ।]</p>
<p>→ रु न ध् + धि [<b>झषस्तथोर्धोऽधः</b> <a href="8.2.40.html">8.2.40</a> इति धत्वम्]</p>
<p>→ रु ण ध् + धि [<b>अट्कुप्वाङ्नुम्व्यवायेऽपि</b> <a href="8.4.2.html">8.4.2</a> इति णत्वम्]</p>
<p>→ रुणद्धि [<b>झलां जश् झशि</b> <a href="8.4.53.html">8.4.53</a> इति जश्त्वम्]</p>
<p></pr></p>
<p><title>मस्ज्-धातोः नुमागमस्य अन्यवर्णात् पूर्वम् विधानम्</title></p>
<p>मस्ज्-धातोः झलादि प्रत्यये परे <b>मस्जिनशोर्झलि</b> <a href="7.1.60.html">7.1.60</a> इत्यनेन नुमागमः विधीयते । अयम् नुमागमः अन्त्यात् स्वरात् अनन्तरम् न विधीयते परन्तु अन्तिम-वर्णात् पूर्वम् विधीयते । अस्मिन् विषये वार्त्तिककारः ब्रूते - &lt;!मस्जेरन्त्यात् पूर्वं नुममिच्छन्त्यनुषङ्गसंयोगादिलोपार्थम्!&gt; । इत्युक्ते, यदि प्रक्रियायाम् प्रकृतसूत्रम् उपयुज्य अन्तिम-स्वरात् अनन्तरम् नुमागमः विधीयते, तर्हि कित्/ङित्-प्रत्यये परे अस्य धातोः<b>साधुरूपं नैव सिद्ध्यति</b> —</p>
<p><prd></p>
<p>मस्ज् + क्त</p>
<p>→ म नुम् स् ज् + त [<b>मस्जिनशोर्झलि</b> <a href="7.1.60.html">7.1.60</a> इति झलादिप्रत्यये परे नुमागमः । <b>मिदचोऽन्त्यात्परः</b> <a href="1.1.47.html">1.1.47</a> इत्यनेन अन्त्यात् अचः परः अयं विधीयते] </p>
<p>→ म न् स् ज् + त [इत्संज्ञालोपः]</p>
<p>→ म न् ज् + त [<b>स्कोः संयोगाद्योरन्ते च</b> <a href="8.2.29.html">8.2.29</a> इति सकारलोपः]</p>
<p>अत्र सकारलोपस्य असिद्धत्वात् <b>अनिदितां हल उपधायाः क्ङिति</b> <a href="6.4.24.html">6.4.24</a> इति नकारलोपः नैव सम्भवति, येन  'मग्न' इति इष्टरूपम् अपि न सिद्ध्यति । </p>
<p></prd></p>
<p>अत्र साधुरूपसिद्ध्यर्थम् आदौ नकारलोपः (अनुषङ्गलोपः) ततश्च संयोगादौ विद्यमानस्य सकारस्य लोपः इष्यते । अतएव अत्र &lt;!मस्जेरन्त्यात् पूर्वं नुममिच्छन्त्यनुषङ्गसंयोगादिलोपार्थम्!&gt; इति वार्त्तिकं स्वीकृत्य <b>मस्ज्-धातोः विहितः नुमागमः अन्तिम-वर्णात् पूर्वम् विधीयते</b> । प्रक्रिया इयम् —</p>
<p><pr></p>
<p>टुमस्जोँ (शुद्धौ, तुदादिः, &lt;{6.151}&gt;)</p>
<p>→ मस्ज् [इत्संज्ञालोपः]</p>
<p>→ मस्ज् + क्त [<b>निष्ठा</b> <a href="3.2.102.html">3.2.102</a> इति क्त-प्रत्ययः]</p>
<p>→ मस् नुम् ज् + त [<b>मस्जिनशोर्झलि</b> <a href="7.1.60.html">7.1.60</a> इति झलादिप्रत्यये परे नुमागमः । &lt;!मस्जेरन्त्यात् पूर्वं नुममिच्छन्त्यनुषङ्गसंयोगादिलोपार्थम्!&gt; इति वार्त्तिकेन अयम् अन्तिम-वर्णात् पूर्वम् विधीयते ।]</p>
<p>→ मस् न् ज् + त [इत्संज्ञालोपः]</p>
<p>→ मस् ज् + त [<b>अनिदितां हल उपधायाः क्ङिति</b> <a href="6.4.24.html">6.4.24</a> इति नकारलोपः]</p>
<p>→ मज् + त [<b>स्कोः संयोगाद्योरन्ते च</b> <a href="8.2.29.html">8.2.29</a> इति सकारलोपः]</p>
<p>→ मग् + त [<b>चोः कुः</b> <a href="8.2.30.html">8.2.30</a> इति कुत्वम्]</p>
<p>→ मग् + न [<b>ओदितश्च</b> <a href="8.2.45.html">8.2.45</a> इति निष्ठातकारस्य नकारः]</p>
<p>→ मग्न</p>
<p></pr></p>
<p>अनेन प्रकारेण अत्र <qt>मग्न</qt>-इति साधुरूपं सिद्ध्यति ।</p>
<p><note>उपधानकारस्य <b>अनुषङ्गः</b> इति संज्ञा पूर्वाचार्यैः दीयते । अस्याः संज्ञायाः एव प्रयोगः कात्यायनेन अस्मिन् वार्त्तिके कृतःअस्ति ।</note></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p><b>मिदचोऽन्त्यात्परः</b> - मिदचोऽन्त्यात्परः । मकार इत् यस्य स मित् अन्त्यादचः परो भवतीत्यर्थे 'शेमुचादीनाम्' इत्यादाविदं न प्रवर्तेत,तत्रान्त्यस्याचोऽभावादत आह — अचेति षष्ठन्तमिति ।यतश्च निर्धारणमित्यनेने॑ति शेषः । 'अच' इत्येकत्वमविवक्षितं, तदाह — अचां मध्य इत्यादिना । अन्तावयव इति । एतच्च आद्यान्तावित्यतोऽन्तग्रहणानुवृत्त्या लभ्यते, आद्यन्तशब्दैकदेशस्यान्तशब्दस्य तन्मात्रे स्वरितत्वप्रतिज्ञाबलेनाऽनुवृत्तिसंभवात् । आदिग्रहणमनुवत्र्य परादित्वाभ्युपगमे तु वारीणीति बहुवचने सर्वनामस्थाने चासंम्बुद्धौइति नान्ताङ्गस्य विहितो दीर्घो न सिध्येत् । अभक्तत्वे तु वहंलिह इत्यत्र 'वहाभ्रे लिहः' इति खशि,अरुर्द्विष॑दिति मुमि तस्य 'मोऽनुस्वारः' इति मान्तस्य पदस्य विहितोऽनुस्वारो न स्यात् । वस्तुतस्तु यस्य समुदायस्य मिद्विहितस्तस्याऽचां मध्ये योऽन्त्यस्तस्य समुदायस्याऽन्तावयवय इति व्याख्येयम् । अत एव 'समुदायभक्तो मित्' इति भाष्यं सङ्गच्छते । समासाश्रयविधौ मूकारश्च वक्ष्यति — ॒अङ्गस्य नुम्विधानात्तद्भक्तो हि नु॑मिति ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.47
sutra: मिदचोऽन्त्यात्परः</p>
<hr />
<p>'अचः' इति निर्धारणे षष्ठी, जातावेकवचनमित्याह - अचामित्यादि । अत्रापि जातौ बहुवचनम् । यदि पुनरन्त्यादित्यानया समानाधिकरणा पञ्चमी स्यात्, ततो हरन्तेष्वस्याः प्रवृत्तिर्न स्यात् । ततश्च ङुपंसकस्य झलचः' इति नुमिहैवान्त्यात्परः स्यात् कुण्डानीति, यशांसीत्यत्र त्वलोऽन्त्यस्य स्यात्; एवं 'शे मुचादीनाम्' इत्यादौ । ततश्च तेषु मित्वमनर्थकं स्यादिति भावः । समानजातीयस्यैव निर्द्धारणं भवतीत्यन्त्योऽप्यजेव विज्ञायत इत्याह-अन्त्यादचः पर इति । पुरस्तादपवादन्यायेन स्थानेयोगत्वस्यैवायमपवादो युक्त इत्या शङ्क्याह - रथानेयोगप्रत्ययपरत्वस्यापवाद इति । स्थानेयोगश्च प्रत्ययपरत्वं चेति समाहारे द्वन्द्वः । 'तृणहः 'इति निर्देशात् श्नमो मकारो न श्रवणार्थः, अतो मित्करणसामर्थ्यात् प्रत्ययपरत्वस्याप्ययमपवादौ युक्त इति भावः । मस्जेरित्यादि । 'मस्जिनशोर्झलि' तैति नुम् यद्यन्त्यादचः परः स्यात् ततो निष्ठायां मन्स्ज इति स्थिते श्कोस्संयोगाद्योरन्ते च ' इति सलोपो न स्यात् । वहूनां समुदाये समुदायस्यैका संयोगसंज्ञा न द्वयोर्द्वयोरित्यस्मिन् पक्षे सत्यपि वा सलोपे तस्यासिद्धत्वादनुपधानकार इति 'अनिदिताम्' इत्यनुषङ्गलोपए न स्यात् । नकारस्योपधायाः ' अनुषङ्गः' इति पूर्वाचार्याणां संज्ञा । तस्माज्जकारात्पूर्वो नुम् कर्तव्य इत्यर्थः ।  मग्न इति । 'ओदितश्च' इति निष्ठानत्वम्, तस्यासिद्धत्वात्कुत्वम् । अत्र 'आद्यन्तौ टकितौ' इत्यतः 'अन्त' इत्यनुवृतौ पूर्वस्य सङ्घातस्य मिदन्तावयवो भवति । 'आदि' इत्यनुवृतौ तत्र सन्निहितस्य परस्यादिर्भवति । अथोभयं निवृतं ततोऽभक्त इति त्रयः पक्षाः । तत्राभक्ते - ताता पिण्डानामिति नलोपो न स्यात् । तच्छब्दात् 'जश्शसोः शिः' तानि 'शेश्च्छन्दसि बहुलम्' इति शेर्लुक् । वहंलिहः, अर्भ्रलिहः-'वहाभ्रे लिहः' इति खशि 'अरुर्द्विषदजन्तस्य मुम' इति मुम् । अस्यापदान्तत्वादनुस्वारो न स्यात् । त्रपुणी इत्यत्र परत्वान्नित्यत्वाच्च नुमि कृते तेन व्यवधानादौङः शीभावो न स्यात् । अथ परादिः-त्रपुणे, 'घेर्ङिति' इति गुणः प्राप्नोति, अतिसखीनि-शख्युरसम्बुद्धौ' इति णिद्वद्भावे 'अचो ञ्णिति' इति वृद्धिः प्राप्नोति । त्रपुणि, 'अच्च घेः', शुचीनि, ङोपधायाः' इति दीर्घत्वं न प्राप्नोति । ताता पिण्डानामिति नलोपः वहंलिह इत्यनुस्वारः । तस्मात्पूर्वान्त एवायं मिदेषितव्यः ॥</p></div>