<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.3.48.html"><button class="muted-button">Prev 3.3.48</button></a>
        <a href="3.3.50.html"><button class="muted-button">Next 3.3.50</button></a>
        </nav><h2>Kashika</h2>
<hr />
<p>index: 3.3.49
sutra: उदि श्रयतियौतिपूद्रुवः</p>
<hr />
<p>उच्छब्दे उपपदे श्रयत्यादिभ्यो घञ् प्रत्ययो भवति। अजपोरपवादः। उच्छ्रायः। उद्यावः। उत्पावः। उद्द्रावः। कथं पतनान्ताः समुच्छ्रयाः? वक्ष्यमाणं विभाषाग्रहणम् इह सिंहावलोकितन्यायेन सम्बध्यते।</p>
<h2>Siddhanta Kaumudi</h2>
<hr />
<p>index: 3.3.49
sutra: उदि श्रयतियौतिपूद्रुवः</p>
<hr />
<p>उच्छ्रायः । उद्यावः । उत्पावः । उद्रावः । कथं पतनान्ताः समुच्छ्रया इति । बाहुलकात् ॥</p>
<h2>Padamanjari</h2>
<hr />
<p>index: 3.3.49
sutra: उदि श्रयतियौतिपूद्रुवः</p>
<hr />
<p>वक्ष्यमाणमिति । एवं च यौतिप्रभृतिभ्यो विकल्पः प्राप्नोति । यदि नेष्यते,'कृत्यल्युटो बहुलम्'  इति न भविष्यति ॥ अन्ये तु भाष्येऽनुक्तत्वादसाधुरेवायं प्रयोगः । प्रदर्शितस्तु भारतप्रयोग आर्षत्वेन निर्वाह्य इत्याहुः ॥</p></div>