<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.31.html">
            <button class="muted-button">Prev 5.3.31</button>
        </a>
        <a href="5.3.33.html">
            <button class="muted-button">Next 5.3.33</button>
        </a>
        </nav><h2>Kashika</h2>
<hr />
<p>index: 5.3.32
sutra: पश्चात्</p>
<hr />
<p>पश्चादित्ययं शब्दो निपात्यतेऽस्तातेरर्थे। अपरस्य पश्चभावः आतिश्च प्रत्ययः। अपरस्यां दिशि वसति पश्चाद् दिशि वसति। पश्चादागतः। पश्चाद् रमणीयम्। दिक्पूर्वपदस्य अपरस्य पश्चभावो वक्तव्य आतिश्च प्रत्ययः। दक्षिणापश्चात्। उत्तरपश्चात्। अर्धोत्तरपदस्य दिक्पूर्वस्य पश्चभावो वक्तव्यः। दक्षिणपश्चार्धः। उत्तरपश्चार्धः। विनाऽपि पूर्वपदेन पश्चभावो वक्तव्यः। पश्चार्धः।</p>
<h2>Siddhanta Kaumudi</h2>
<hr />
<p>index: 5.3.32
sutra: पश्चात्</p>
<hr />
<p>अपरस्य पश्चभाव आतिश्च प्रत्ययोऽस्तातेर्विषये ॥</p>
<h2>Padamanjari</h2>
<hr />
<p>index: 5.3.32
sutra: पश्चात्</p>
<hr />
<p>अपरस्य पश्चभाव इति। केवलस्य लिङ्गविशिष्टस्य च । दिक्पूर्वपदस्य चेति। दिग्वचनः पूर्व पदं यस्य तथोक्तः। दक्षिणपश्चादिति। दक्षिणस्या अपरस्याश्च दिशो यदन्तरालमिति'दिङ्नामान्यन्तराले'  इति बहुव्रीहिः, दक्षिणापरा, तस्यां वसतीत्यातिप्रत्ययः, अपरस्य च पश्चभावः। अर्धोतरपदस्य चेति। अपरस्य चेत्येव। विनापी पूर्वपदेनेति। अपरस्य, अर्धोतरपदस्येति सम्बन्धः ॥</p></div>