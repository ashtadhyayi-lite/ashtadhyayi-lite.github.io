<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.29.html"><button class="muted-button">Prev 5.3.29</button></a>
        <a href="5.3.31.html"><button class="muted-button">Next 5.3.31</button></a>
        </nav><h2 class="title">अञ्चेर्लुक्</h2><p class="sname"><font color=blue>5-3-30 अञ्चेः लुक्</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">दिक्शब्देभ्यः सप्तमीपञ्चमीप्रथमाभ्यः  दिग्देशकालेषु अस्तातिः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.3.30
sutra: अञ्चेर्लुक्</p>
<hr />
<p>दिक्शब्देभ्यः अञ्चेः अस्तातेः लुक् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.3.30
sutra: अञ्चेर्लुक्</p>
<hr />
<p>'अञ्च्' धातुः यस्य अन्ते अस्ति, तादृशेभ्यः  दिशावाचिभ्यः शब्देभ्यः विहितस्य 'अस्ताति' प्रत्ययस्य लुक् भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.3.30
sutra: अञ्चेर्लुक्</p>
<hr />
<p>अञ्चत्यन्तेभ्यो दिक्शब्देभ्य उत्तरस्य अस्तातिप्रत्ययस्य लुग् भवति। प्राच्यां दिशि वसति। <b>लुक् तद्धितलुकि</b> <a href="1.2.49.html">1.2.49</a> इति स्त्रिप्रत्ययोऽपि निवर्तते। प्राग् वसति। प्रागागतः। प्राग् रमणियम्। प्रत्यग् वसति। प्रत्यगागतः। प्रत्यग् रमणीयम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.3.30
sutra: अञ्चेर्लुक्</p>
<hr />
<p>अञ्चत्यन्ताद्दिक्शब्दादस्तातेर्लुक् स्यात् ॥लुक्तद्धितलुकि &lt;{SK1408}&gt; ॥ प्राच्यां प्राच्याः प्राची वा दिक् प्राक् । उदक् । एवं देशे काले च ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.3.30
sutra: अञ्चेर्लुक्</p>
<hr />
<p>'दिशा', 'देश', तथा 'काल' इत्येतेषु अर्थेषु प्रयुज्यमाणेभ्यः दिशावाचिभ्यः शब्देभ्यः <b>दिक्शब्देभ्यः सप्तमीपञ्चमीप्रथमाभ्यो दिग्देशकालेष्वस्तातिः</b> <a href="5.3.27.html">5.3.27</a> इत्यनेन सप्तम्यन्तात्, पञ्चम्यन्तात्, प्रथमान्तात् च स्वार्थे  औत्सर्गिकरूपेण 'अस्ताति' प्रत्ययः विधीयते । परन्तु 'अञ्च्' धातुः यस्य अन्ते आगच्छति, तादृशात् दिशावाचकशब्दात् विहितस्य 'अस्ताति' प्रत्ययस्य वर्तमानसूत्रेण लुक् विधीयते ।</p>
<p>प्रारम्भे 'अञ्च्' इति किम् तत् पश्यामः । 'अञ्च्' (अञ्चुँ गतौ) इति भ्वादिगणस्य कश्चन धातुः । यदि अयम् धातुः उपपदेन सह प्रयुज्यते, तर्हि   अस्मात् धातोः <b>ऋत्विग्दधृक्स्रग्दिगुष्णिगञ्चुयुजिक्रुञ्चां च</b> <a href="3.2.59.html">3.2.59</a> इत्यनेन  'क्विन्' प्रत्ययं कृत्वा भिन्नाः दिशावाचकशब्दाः सिद्ध्यन्ति । यथा - </p>
<p>1) प्र + अञ्च् + क्विन्  → प्राच्  । 'पूर्वः' इत्यर्थः ।     </p>
<p>2) प्रति + अञ्च् + क्विन् → प्रत्यच् । 'पश्चिमः' इत्यर्थः ।     </p>
<p>3) उद् + अञ्च् + क्विन् → उदच् । 'उत्तरः' इत्यर्थः ।</p>
<p>एते त्रयः अपि शब्दाः 'अञ्चुँ' इत्यन्ताः सन्ति अतः 'उगितः' सन्ति । अतः एतेषाम् प्रयोगः यदा 'दिश्' इति स्त्रीलिङ्गशब्दस्य विशेषणरूपेण क्रियते, तदा एतेषामपि स्त्रीत्वमपेक्ष्यते । अस्यां स्थितौ  <b>उगितश्च</b> <a href="4.1.6.html">4.1.6</a> इत्यनेन एते सर्वे शब्दाः ङीप् प्रत्ययं स्वीकुर्वन्ति । यथा -</p>
<ol>
<li>'प्राच्' शब्दस्य स्त्रीत्वे -</li>
</ol>
<p>= प्र + अच् + ङीप् [<b>उगितश्च</b> <a href="4.1.16.html">4.1.16</a> इति ङीप्]</p>
<p>→ प्र + च्  + ई  [<b>अचः</b> <a href="6.4.138.html">6.4.138</a> इत्यनेन 'अच्' इत्यस्य अकारस्य लोपः भवति]</p>
<p>→ प्रा + च् + ई  [<b>चौ</b> <a href="6.3.138.html">6.3.138</a> इति अङ्गस्य दीर्घादेशः ]</p>
<p>→ प्राची । </p>
<p>यथा - प्राची दिक् । पूर्वदिशा - इत्यर्थः ।    </p>
<p>स्मर्तव्यम् -  देशस्य कालस्य वा विशेषणरूपेण तु 'प्राच्' इति  मूलशब्दः एव प्रयुज्यते, तत्र 'ङीप्' इति प्रत्ययः न भवति, यतः 'देश' उत 'काल' एतौ शब्दौ स्त्रीवाचिनौ न स्तः । यथा - प्राङ् देशः, प्राङ् कालः । (प्रथमैकवचनस्य रूपे <b>उगिदचां सर्वनामस्थाने अधातोः</b> <a href="7.1.70.html">7.1.70</a> इति नुमागमः, तथा च <b>चोः कुः</b> <a href="8.2.30.html">8.2.30</a> इति कुत्वम् विधीयते)।</p>
<p>एवमेव - </p>
<p>2) 'प्रत्यच्' शब्दस्य स्त्रीत्वे -</p>
<p>= प्रति + अच् + ङीप् [<b>उगितश्च</b> <a href="4.1.16.html">4.1.16</a> इति ङीप्]</p>
<p>→ प्रति + च्  + ई  [<b>अचः</b> <a href="6.4.138.html">6.4.138</a> इत्यनेन 'अच्' इत्यस्य अकारस्य लोपः भवति]</p>
<p>→ प्रती + च् + ई  [<b>चौ</b> <a href="6.3.138.html">6.3.138</a> इति अङ्गस्य दीर्घादेशः ]</p>
<p>→ प्रतीची  । </p>
<p>यथा - प्रतीची  दिक् । पश्चिमदिशा - इत्यर्थः ।    </p>
<p>देशस्य कालस्य वा विशेषणरूपेण तु 'प्रत्यच्' इति  मूलशब्दः एव प्रयुज्यते । यथा - प्रत्यङ्  देशः, प्रत्यङ्  कालः । (प्रथमैकवचनस्य रूपे <b>उगिदचां सर्वनामस्थाने अधातोः</b> <a href="7.1.70.html">7.1.70</a> इति नुमागमः, तथा च <b>चोः कुः</b> <a href="8.2.30.html">8.2.30</a> इति कुत्वम् विधीयते)।</p>
<p>तथैव - </p>
<p>3) 'उदच्' शब्दस्य स्त्रीत्वे -</p>
<p>= उद् + अच् + ङीप् [<b>उगितश्च</b> <a href="4.1.16.html">4.1.16</a> इति ङीप्]</p>
<p>→ उद्  + ईच्  + ई [<b>उद ईत्</b> <a href="6.4.139.html">6.4.139</a> इति अकारस्य इकारादेशः]</p>
<p>→ उदीची ।</p>
<p>यथा - उदीची दिक् । उत्तरदिशा - इत्यर्थः ।   </p>
<p>देशस्य कालस्य वा विशेषणरूपेण तु 'उदच्' इति  मूलशब्दः एव प्रयुज्यते । यथा - उदङ्  देशः, उदङ्  कालः । (प्रथमैकवचनस्य रूपे <b>उगिदचां सर्वनामस्थाने अधातोः</b> <a href="7.1.70.html">7.1.70</a> इति नुमागमः, तथा च <b>चोः कुः</b> <a href="8.2.30.html">8.2.30</a> इति कुत्वम् विधीयते)।</p>
<p>एतादृशम् निर्मिताः 'प्राची, प्राच्, प्रतीची, प्रत्यच्, उदीची, उदच्' एते सर्वे  शब्दाः दिशावाचकाः सन्ति । एतेषाम् सप्तम्यन्तात् / पञ्चम्यन्तात् / प्रथमान्तात् स्वार्थे             विहितस्य 'अस्ताति' प्रत्ययस्य लुक् भवति । </p>
<p>यथा -</p>
<ol>
<li>प्राच्यां  दिशि / प्राच्यः दिशः /  प्राची दिक्  </li>
</ol>
<p>=  प्राच्याम् / प्राच्यः / प्राची + अस्ताति </p>
<p>→ प्राची + अस्ताति  [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा, <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्ययस्य लुक्]  </p>
<p>→ प्राची ['अस्ताति'प्रत्ययस्य लुक्] </p>
<p>→ प्राच् [<b>लुक् तद्धितलुकि</b> <a href="1.2.49.html">1.2.49</a> इति स्त्रीप्रत्ययस्य अपि लुक् । स्त्रीप्रत्ययस्य निवृत्तौ ङीप्-प्रत्ययविशिष्टमङगकार्यमपि निवर्तते, अतः 'प्र + अच्' इत्यवे अवशिष्यते । सवर्णदीर्घं कृत्वा 'प्राच्' इति सिद्ध्यति । अस्य <b>तद्धितश्चासर्वविभक्तिः</b> <a href="1.3.38.html">1.3.38</a> इति अव्ययसंज्ञा विधीयते ।]</p>
<p>→ प्राच् + सुँ [प्रथमैकवचनस्य सुँ-प्रत्ययः ]</p>
<p>→ प्राच्  [<b>अव्ययादाप्सुपः</b> <a href="2.4.82.html">2.4.82</a> इति सुँ-प्रत्ययस्य लुक्]</p>
<p>→ प्राक् [सुँ-प्रत्ययस्य लुकि अपि <b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञा । अतः <b>चोः कुः</b>  <a href="8.2.30.html">8.2.30</a> इति पदान्तचकारस्य कुत्वे ककारः]</p>
<p>→ प्राग् [<b>झलां जशोऽन्ते</b> <a href="8.2.39.html">8.2.39</a> इति पदान्तककारस्य जश्त्वे गकारः]</p>
<p>उदाहरणम् - 'प्राग् वसति' (= प्राच्यां दिशि वसति) । प्राग् आगतः  (प्राच्यः दिशः आगतः) ।</p>
<p>विशेषः - देशस्य तथा कालस्य विशेषणरूपेण यत्र 'प्राच्' शब्दः प्रयुज्यते, तत्रापि 'प्राच्' शब्दात् अस्ताति-प्रत्यये प्राप्ते तस्य लुक् कृत्वा 'प्राग्' इत्येव रूपम् सिद्ध्यति । यथा - 'प्राचि काले' / 'प्राचि देशे' / 'प्राचः कालात्' / 'प्राचः देशात्' / प्राङ् कालः / प्राङ् देशः  = प्राग् । अस्यापि प्रक्रिया समाना एव, परन्तु तत्र स्त्रीप्रत्ययविशिष्टः अंशः नास्ति ।             </p>
<ol>
<li>प्रतीच्यां दिशि / प्रतीच्यः दिशः / प्रतीची दिक् / प्रतीचि देशे / प्रतीचः देशात् / प्रत्यङ् देशः / प्रतीचि काले / प्रतीचः कालात् / प्रत्यङ् कालः  = प्रत्यग् । अस्यापि प्रक्रिया 'प्राक्' शब्दवदेव भवति । इत्युक्ते -</li>
</ol>
<p>[अ]  'प्रतीची' शब्दस्य विषये 'अस्ताति' प्रत्ययस्य लुकि कृते ङीप्-प्रत्ययस्य <b>लुक् तद्धितलुकि</b> <a href="1.2.49.html">1.2.49</a> इत्यनेन लुक् विधीयते, तेन च ङीप्-निमित्तभूतम् कार्यमपि विनश्यति, अतः 'प्रति + अच्' इत्येव अवशिष्यते । अग्रे यणादेशं कृत्वा 'प्रत्यच्' इति प्रातिपदिकम् सिद्ध्यति । 'प्रत्यग्' इति तस्य प्रथमैकवचनम् ।</p>
<p>[आ] पुंलिङ्गनपुंसकलिङ्गयोः 'प्रत्यच्' शब्दस्य विषये तु केवलं प्रत्ययलुक् तथा अग्रे कुत्वजश्त्वे 'प्रत्यग्' इति अव्ययं सिद्ध्यति ।</p>
<ol>
<li>उदीच्यां दिशि / उदीच्यः दिशः / उदीची दिक् / उदीचि देशे / उदीचः देशात् / उदङ् देशः / उदीचि काले / उदीचः कालात् / उदङ् कालः  = उदग् । अस्यापि प्रक्रिया 'प्राक्' शब्दवदेव भवति -</li>
</ol>
<p>[अ]  'उदीची' शब्दस्य विषये 'अस्ताति' प्रत्ययस्य लुकि कृते अङ्गस्य  ङीप्-प्रत्ययस्य <b>लुक् तद्धितलुकि</b> <a href="1.2.49.html">1.2.49</a> इत्यनेन लुक् विधीयते, तेन च ङीप्-निमित्तभूतम् कार्यमपि विनश्यति, अतः 'उद् + अच्' इत्येव अवशिष्यते । अग्रे वर्णमेलनं कृत्वा 'उदच्' इति प्रातिपदिकम् सिद्ध्यति । 'उदग्' इति तस्य प्रथमैकवचनम् ।</p>
<p>[आ] पुंलिङ्गनपुंसकलिङ्गयोः 'उदच्' शब्दस्य विषये तु तु केवलं प्रत्ययलुक् तथा अग्रे कुत्वजश्त्वे 'उदग्' इति अव्ययं सिद्ध्यति ।</p>
<p>अनेन प्रकारेण अस्मिन् सूत्रे 'प्राग्, प्रत्यग्, उदग्' एतेषां त्रयाणां शब्दानां सिद्धिः दत्ता अस्ति । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.3.30
sutra: अञ्चेर्लुक्</p>
<hr />
<p><b>अञ्चेर्लुक्</b> - अञ्चेर्लुक् । प्राच्यामिति । लिङ्गविशिष्टपरिभाषयाऽस्तातेर्लुक् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.3.30
sutra: अञ्चेर्लुक्</p>
<hr />
<p>अञ्चत्यन्तेभ्य इति। केवलेभ्यः, लिङ्गविशिष्टेभ्यश्च। स्रीप्रत्ययोऽपि निवर्तत इति। एवं चाकारलोपः,'चौ'  इति दीर्घत्वं च नास्तीति, प्रागित्यत्र सवर्णदीर्घत्वम्, प्रत्यगित्यत्र यणादेशः ॥</p></div>