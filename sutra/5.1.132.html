<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.131.html">
            <button class="muted-button">Prev 5.1.131</button>
        </a>
        <a href="5.1.133.html">
            <button class="muted-button">Next 5.1.133</button>
        </a>
        </nav><h2>Kashika</h2>
<hr />
<p>index: 5.1.132
sutra: योपधाद्गुरूपोत्तमाद्वुञ्</p>
<hr />
<p>त्रिप्रभृतीनामन्तस्य समीपमुपोत्तमम्। गुरुः उपोत्तमं यस्य तद् गुरूपोत्तमम्। यकारोपधात् गुरूपोत्तमाद् वुञ् प्रत्ययो भवति भावकर्मणोः। रमणीयस्य भावः कर्म वा रामणीयकम्। वासनीयकम्। योपधातिति किम्? विमानत्वम्। गुरूपोत्तमातिति किम्? क्षत्रियत्वम्। सहायाद्वेति वक्तव्यम्। साहायकम्, साहाय्यम्।</p>
<h2>Siddhanta Kaumudi</h2>
<hr />
<p>index: 5.1.132
sutra: योपधाद्गुरूपोत्तमाद्वुञ्</p>
<hr />
<p>रामणीयकम् । आभिधानीयकम् ।&lt;!सहायाद्वा !&gt; (वार्तिकम्) ॥ साहाय्यम् । साहायकम् ॥</p>
<h2>Balamanorama</h2>
<hr />
<p>index: 5.1.132
sutra: योपधाद्गुरूपोत्तमाद्वुञ्</p>
<hr />
<p><em>योपधाद्गुरूपोत्तमाद्वुञ्</em> - योपधात् । योपधाद्गुरूपोत्तमात्प्रातिपदिकात्षष्ठन्ताद्भावकर्मणोर्वुञित्यर्थः । रामणीयकमिति । रमणीयशब्दाद्वुञ् । आभिधानीयकमिति । अभिधानीयशब्दाद्वञ् । सहायाद्वेति ।वु॑ञिति शेषः । पक्षे ब्राआहृणादित्वात्ष्यञ् । इदंतु वार्तिकं भाष्ये क्वचिन्मृग्यम् । </p>
<h2>Padamanjari</h2>
<hr />
<p>index: 5.1.132
sutra: योपधाद्गुरूपोत्तमाद्वुञ्</p>
<hr />
<p>यः पत्यन्तो द्वन्द्वस्तस्माद्यक् प्राप्तः, यस्तु हायनान्तस्तस्मादण्प्राप्तः, अन्यस्मात्वलौ, मनोज्ञादिष्वपि गुणवचनात् ष्यञ् प्राप्तः, चोरधूर्ताभ्यामपि ब्राह्मणादित्वात्ष्यञेव, युवशब्दाद्यौवादित्वादण्, शेषेभ्यस्त्वतलौ। अमुष्यपुत्रेति। निपातनात्षष्ठ।ल अलुक् ॥</p></div>