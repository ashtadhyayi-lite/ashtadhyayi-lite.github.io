<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.98.html"><button class="muted-button">Prev 1.4.98</button></a>
        <a href="1.4.100.html"><button class="muted-button">Next 1.4.100</button></a>
        </nav><h2 class="title">लः परस्मैपदम्</h2><p class="sname"><font color=blue>1-4-99 लः परस्मैपदम्</font> <font color="DeepPink"> आ कडारात् एका सञ्ज्ञा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p>लः परस्मैपदम्</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p>लकारस्य स्थाने विद्यमानाः आदेशाः परस्मैपदसंज्ञकाः भवन्ति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p>The आदेशा that occur in place of a लकार are known as परस्मैपद. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p>लः इति षष्ठी आदेशापेक्षा। लाऽदेशाः परस्मैपदसंज्ञा भवन्ति। तप्, तस्, झ। सिप्, थस्, थ। मिप्, वस्, मस्। शतृक्वसू च परस्मैपदप्रदेशाः <b>सिचि वृद्धिः परस्मैपदेषु</b> <a href="7.2.1.html">7.2.1</a> इत्येवमादयः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p>लादेशाः परस्मैपदसंज्ञाः स्युः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p>लादेशाः परस्मैपदसंज्ञाः स्युः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p>'ल' इत्यनेन सर्वेषां लकाराणाम् ग्रहणं भवति । लकारस्य स्थाने ये आदेशाः विधीयन्ते, तेषामनेन सूत्रेण 'परस्मैपद'संज्ञा भवति ।</p>
<p>लकारस्य स्थाने चतुर्भिः सूत्रैः आहत्य द्वाविंशतिः आदेशाः उच्यन्ते -</p>
<ol>
<li>
<p><b>तिप्तस्झि..</b> <a href="3.4.78.html">3.4.78</a> इत्यनेन सर्वेषां लकाराणाम् स्थाने अष्टादश तिङादेशाः भवितुमर्हन्ति ।</p>
</li>
<li>
<p><b>लटः शतृशानचावप्रथमासमानाधिकरणे</b> <a href="3.2.124.html">3.2.124</a> इत्यनेन लट्-लकारस्य स्थाने 'शतृ / शानच्' एतौ आदेशौ भवतः ।</p>
</li>
<li>
<p><b>लिटः कानज्वा</b> <a href="3.2.106.html">3.2.106</a> तथा <b>क्वसुश्च</b> <a href="3.2.107.html">3.2.107</a> आभ्याम् सूत्राभ्याम् लिट्-लकारस्य स्थाने 'कानच्' तथा 'क्वसु' एते आदेशाः भवन्ति ।</p>
</li>
</ol>
<p>वर्तमानसूत्रेण एतेषां द्वाविंशति-आदेशानाम् 'परस्मैपद'संज्ञा भवति । परन्तु <b>तङानावात्मनेपदम्</b> <a href="1.4.100.html">1.4.100</a> अनेन सूत्रेण एतेषां एकादश-आदेशानाम् (त-आताम्-झ-थास्-आथाम्-ध्वम्-इट्-वहि-महिङ्)आत्मनेपदसंज्ञा विधीयते । एते द्वे अपि संज्ञे एकसंज्ञाधिकारे पाठिते स्तः, अतः आत्मनेपदसंज्ञाविधानेन परस्मैपदसंज्ञायाः निषेधः अपि भवति । अतः अन्ते केवलं एकादश प्रत्ययानाम् एव परस्मैपदसंज्ञा भवति । ते एतादृशाः - तिप्, तस्, झि, सिप्, थस्, थ, मिप्, वस्, मस्, शतृ , क्वसु ।</p>
<p>परस्मैपदसंज्ञायाः प्रयोगः <b>सिचि वृद्धिः परस्मैपदेषु</b><a href="7.2.1.html">7.2.1</a> <b>शेषात् कर्तरि परस्मैपदम्</b> <a href="1.3.78.html">1.3.78</a> आदिषु सूत्रेषु भवति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p><b>लः परस्मैपदम्</b> - लः पर । 'ल' इति स्थानषष्ठी । 'आदेश' इत्यध्याहार्यम् । तदाह —  लादेशा इति । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.4.99
sutra: लः परस्मैपदम्</p>
<hr />
<p>ल इति षष्ठीति। अथ प्रथमाबहुवचने को दोषः, ठामःऽ इति लावस्थायामेव लुप्यमानस्य लिटः संज्ञा स्यात्। ततश्चेक्षामित्यत्राम्न स्याद्, न ह्यतो लिट्परः सम्भवति, शेषादेव, शेषादेव परस्मैपदमिति नियमात्? ज्ञापकात् सिद्धम्, यदयमाम्प्रत्ययवदित्याह, तज् ज्ञापयति - भवत्यात्मनेपदिभ्योऽप्यामिति। अयं तर्हि दोषो लकारस्यैव संज्ञा स्यान्न तदादेशानां तिबादीनामिति? स्थानिवद्भावातेषामपि भविष्यति।'तङनावात्मनेपदम्'  इत्यत्र तर्हि'ल'  इति प्रथमान्तस्य तङनाभ्यां सम्बन्धो न स्यात्, न हि तङनौ लौ भवतः। ननु चैवं विज्ञास्यतेतङनभावी लकार एव, तङनावित्यक्त इति। एवमपि गत्यन्तरे सति न क्लिष्टकल्पना युक्ता, तस्मात्'लः'  इति षष्ठी। आदेशापेक्षेति। न च संज्ञापेक्षा, लकारस्य परस्मैपदमिति संज्ञा भवतीति, कुतः? सामानाधिकरण्येन प्रायेण संज्ञाविधानात्। किञ्च - जसि यो दोषः, सोऽस्मिन्नपि स्यात्; उभयत्र लकारस्य संज्ञित्वात्। तस्मादादेशापेक्षा षष्ठी। यद्येवम्, अनवकाशा पुरुषसंज्ञा परस्मैपदसंज्ञां शतृक्वसोः सावकाशां बाधेत। जसि तु लकारस्य परस्मैपदसंज्ञा तिङं तु पुरुषसंज्ञेति भिन्नविषयत्वान्नास्ति बाधप्रसङ्गः। यद्यपि जस्पक्षेऽपि तिबादीनामादेशानामपि'स्थानिवदादेशः'  इत्यनेन परस्मैपदसंज्ञा भविष्यति; तथापि तस्या अनाकडारीयत्वात्समावेशसिद्धिः। षष्ठीपक्षेऽपि ज्ञापकात्सिद्धम्, यदयम्'सिचि वृद्धिः परस्मैपदेषु'  इत्याह, तज् ज्ञापयति - भवति तिङमप्येषा संज्ञेति। न हि सिज्विषये शतृक्वसू सम्भवतः, सामान्यापेक्षं च ज्ञापकमिति आत्मनेपदसंज्ञया पुरुषसंज्ञानां समावेशसिद्धिः, अन्यथा परस्मेपदेषु सावकाशाः पुरुषसंज्ञाः तङ्क्ष्वनवकाशयात्मनेपदसंज्ञया बाध्येरन्। अथ वा - पुरुषसंज्ञायां परस्मैपदात्मनेपदग्रहणानुवृतेरयमर्थो भवति, लटः परस्मैपदात्मनेपदसंज्ञकाः सतस्त्रीणि त्रीणि पदानि भूत्वा प्रथमादिसंज्ञा भवन्तीति तेन समावेशसिद्धिः॥</p></div>