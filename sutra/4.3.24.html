<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.3.23.html"><button class="muted-button">Prev 4.3.23</button></a>
        <a href="4.3.25.html"><button class="muted-button">Next 4.3.25</button></a>
        </nav><h2>Kashika</h2>
<hr />
<p>index: 4.3.24
sutra: विभाषा पूर्वाह्णापराह्णाभ्याम्</p>
<hr />
<p>पूर्वाह्णापराह्णाशब्दाभ्यां विभाषा ट्युट्युलौ प्रत्ययौ भवतः, तुट् च तयोरागमः। <b>कालाट् ठञ्</b> <a href="4.3.11.html">4.3.11</a> इति ठञि प्राप्ते वचनं, पक्षे सोऽपि भवति। पूर्वाह्णेतनम्। अपराह्णेतनम्। पौर्वाह्णिकम्। आपराह्णिकम्। <b>घकालतनेषु कालनाम्नः</b> <a href="6.3.17.html">6.3.17</a> इति सप्तम्या अलुक्। यदा तु न सप्तमी समर्थविभक्तिः पूर्वाह्णः सोढः अस्य इति तदा पूर्वाह्णतनः इति भवितव्यम्।</p>
<h2>Siddhanta Kaumudi</h2>
<hr />
<p>index: 4.3.24
sutra: विभाषा पूर्वाह्णापराह्णाभ्याम्</p>
<hr />
<p>आभ्यां ट्युट्युलौ वा स्तस्तयोस्तुट् च । पक्षे ठञ् । पूर्वाह्णेतनम् । अपराह्णेतनम् । घकालतनेषु -&lt;{SK975}&gt;इत्यलुक् । पूर्वाह्णः सोढोऽस्येति विग्रहे तु पूर्वाह्णतनम् । अपराह्णतनम् । पौर्वाह्णिकम् । आपराह्णिकम् ॥</p>
<h2>Balamanorama</h2>
<hr />
<p>index: 4.3.24
sutra: विभाषा पूर्वाह्णापराह्णाभ्याम्</p>
<hr />
<p><b>विभाषा पूर्वाह्णापराह्णाभ्याम्</b> - विभाषा पूर्वाह्णा । पक्षे ठञिति । तथा सति न तुट्, तस्य ठ्युठ्युल्भ्यां संनियोगशिष्टत्वादिति भावः । तदेवंराष्ट्रावारे॑त्यारभ्य एतदन्तैः सूत्रैः शाष्ट्रादिप्रकृतिविशेषेभ्यो घादयः प्रत्ययविशेषा अनुक्रान्ताः । </p>
<h2>Padamanjari</h2>
<hr />
<p>index: 4.3.24
sutra: विभाषा पूर्वाह्णापराह्णाभ्याम्</p>
<hr />
<p>सप्तम्या अलुगिति'ङ्याप्प्रातिपदिकात्'  इत्यत्र निरणायि - सुबन्तातद्धितोत्पतिरिति, ततत्रैव द्रष्टव्यम् । यदि सुबन्तातद्धित उत्पद्यते, कथं पूर्वाह्णतन इत्यत्र भवति ? तत्राह - यदा त्विति ॥</p></div>