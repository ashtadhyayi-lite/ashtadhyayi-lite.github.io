<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.2.14.html">
            <button class="muted-button">Prev 1.2.14</button>
        </a>
        <a href="1.2.16.html">
            <button class="muted-button">Next 1.2.16</button>
        </a>
        </nav><h2>Kashika</h2>
<hr />
<p>index: 1.2.15
sutra: यमो गन्धने</p>
<hr />
<p>सिच् , आत्मनेपदेषु इति वर्तते । यमेर्धातोर्गन्धने वर्तमानात् परः सिच् प्रत्ययः किद् भवति आत्मनेपदेषु परतः । गन्धनं सूचनं, परेण प्रच्छाद्यमानस्यावद्यस्याविष्करणम् । अनेकार्थत्वाद् धातूनां यमिस्तत्र वर्तते । उदायत, उदायसाताम्, उदायसत । सूचितवानित्यर्थः । सिचः कित्त्वादनुनासिकलोपः । <em>आङो यमहनः</em> [[1.3.28]] इत्यात्मनेपदम् । गन्धन इति किम् ? उदायंस्त पादम्, उदायंस्त कूपादुदकम् । उद्धृतवानित्यर्थः । सकर्मकत्वेऽपि <em>समुदाङ्भ्यो यमोऽग्रन्थे</em> [[1.3.75]] इत्यात्मनेपदम् ॥</p>
<h2>Siddhanta Kaumudi</h2>
<hr />
<p>index: 1.2.15
sutra: यमो गन्धने</p>
<hr />
<p>सिच्कित्सयात् । गन्धनं सूचनं परदोषाविष्करणम् । उदायत । गन्धने किम् ? उदायंस्त पादम् । आकृष्टवानित्यर्थः ॥</p>
<h2>Balamanorama</h2>
<hr />
<p>index: 1.2.15
sutra: यमो गन्धने</p>
<hr />
<p><em>यमो गन्धने</em> - यमो गन्धने । सिच्कित्स्यादिति । शेषपूरणम् । सिचः कित्त्वे मकारस्य 'अनुदात्तोपदेशे' ति लोपः ।</p>
<h2>Padamanjari</h2>
<hr />
<p>index: 1.2.15
sutra: यमो गन्धने</p>
<hr />
<p>ननु यमिरुपरमे पठ।ल्ते, कथं गन्धने वर्तत इत्यत आह - अनेकार्थत्वादिति । उदायतेति । परावद्यं स्वयं प्रकाशितवानित्यर्थः । उदायंस्त पादमिति । अपकृष्टवानित्यर्थः ॥</p></div>