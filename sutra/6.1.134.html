<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.133.html"><button class="muted-button">Prev 6.1.133</button></a>
        <a href="6.1.135.html"><button class="muted-button">Next 6.1.135</button></a>
        </nav><h2 class="title">सोऽचि लोपे चेत् पादपूरणम्</h2><p class="sname"><font color=blue>6-1-134 सः अचि लोपे चेत् पादपूरणम्</font> <font color="DeepPink"> संहितायाम्</font> <font color="ForestGreen">सुलोपः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>लोपे पादपूरणम् चेत् - सः अचि लोपः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>'सः' इत्यत्र विद्यमानस्य सुँ-प्रत्ययस्य संहितायाम् अचि परे पादपूरणार्थं लोप: भवति, यदि तादशम् एव पादपूरणम् सम्भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>The सुँ-प्रत्यय of सः gets removed when followed by an अच्, provided that (only) by doing so, the पाद can be completed.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>सः इत्येतस्य अचि परतः सुलोपो भवति, लोपे सति चेत् पादः पूर्यते। सेदु राजा क्षयते चर्षणीनाम्। सौषधीरनुरुध्यसे। लोपे चेत् पादपूरणम् इति किम्? स इव व्याघ्रो भवेत्। अचि इति वस्पष्टार्थम्। पादग्रहणेन अत्र श्लोकपादस्य अपि ग्रहणं केचिदिच्छन्ति, तेन इदं सिद्धं भवति। सैष दाशरथी रामः सैष राजा युधिष्ठिरः। सैष कर्णो महात्यागी सैषा भीमो महाबलः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>सस् इत्यस्य सोर्लोपः स्यादचि पादश्चेल्लोपे सत्येव पूर्येत । सेमामविड्ढि प्रभृतिं य ईशिषे । इह ऋक्पाद एव गृह्यत इति वामनः । अविशेषाच्छ्लोकपादोऽपीत्यपरे । सैष दाशरथी रामः । लोपे चेदिति किम् । स इत् क्षेति । स एव मुक्त्वा । सत्येवेत्यवधारणं तु स्यश्छन्दसि बहुलम् &lt;{SK3526}&gt; इति पूर्वसूत्राद्बहुलग्रहणानुवृत्त्या लभ्यते । तेनेह न । सोऽहमाजन्मशुद्धानाम् ॥। इति स्वादिसन्धिप्रकरणम् ।</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>स इत्यस्य सोर्लोपः स्यादचि पादश्चेल्लोपे सत्येव पूर्य्येत । सेमामविड्ढि प्रभृतिम् । सैष दाशरथी रामः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>पद्यवाङ्मये (वेदानाम् ऋक्षु, लौकिकसंस्कृतस्य श्लोकेषु) अक्षराणि प्रायेण विशिष्टेषु छन्दस्सु निबद्धानि सन्ति । प्रत्येकं छन्दसः विशिष्टाः नियमाः सन्ति । एतेषाम् नियमानाम् पूरणार्थम् यदि कश्चन अन्यः पर्यायः नास्ति, तर्हि 'सः' शब्दस्य सुँ-प्रत्ययस्य लोपं कृत्वा पादपूरणम् कर्तुं शक्यते  —‌ इति अस्य सूत्रस्य अर्थः ।  वेदानाम् ऋक्षु (कुत्रचित् लौकिकसंस्कृतस्य श्लोकेषु अपि), यदि अच्-वर्णे परे 'तद्' शब्दस्य पुंलिङ्गस्य प्रक्रियायाम् 'सुँ' प्रत्ययस्य लोपेन एव पादपूरणम् सम्भवति, तर्हि प्रकृतसूत्रस्य आधारेण सः लोपः कर्तव्यः इति अस्य आशयः । कानिचन उदाहरणानि एतानि —</p>
<p><hlb>1. ऋग्वेदे 1.32.15 —</hlb></p>
<p><karika></p>
<p>इन्द्रो यातोऽवसितस्य राजा शमस्य च शृङ्गिणो वज्रबाहुः । </p>
<p>सेदु राजा क्षयति चर्षणीनामरान्न नेमिः परि ता बभूव ॥</p>
<p></karika></p>
<p>इयम् ऋक् <b>त्रिष्टुप्</b> नाम्नि छन्दसि निबद्धा अस्ति । अत्र द्वितीयपङ्क्तेः प्रथमपादस्य <qt>सः इत् ऊँ राजा क्षयति चर्षणीनाम्</qt> इति पदविग्रहः वर्तते । संहितायाम् <qt>तद् + सुँ + इदु</qt> इत्यत्र सामान्यं सन्धिकार्यं क्रियते चेत् एतादृशी प्रक्रिया भवेत् —</p>
<p><pr></p>
<p>तद् + सुँ + इदु</p>
<p>→ सद् + सुँ + इदु [<b>तदोः सः सावनन्त्ययोः</b> <a href="7.2.106.html">7.2.106</a> इति सकारः]</p>
<p>→ सअ + सुँ + इदु [<b>त्यदादीनामः</b> <a href="7.2.102.html">7.2.102</a> इति अकारः]</p>
<p>→ स + सुँ + इदु [<b>अतो गुणे</b> <a href="6.1.97.html">6.1.97</a> इति गुणैकादेशः]</p>
<p>→ स + रुँ + इदु [<b>ससजुषो रुः</b> <a href="8.2.66.html">8.2.66</a> इति रुत्वम्]</p>
<p>→ स + य् + इदु [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति यकारादेशः]</p>
<p>→ स इदु [<b>लोपः शाकल्यस्य</b> <a href="8.3.19.html">8.3.19</a> इति यलोपः । अस्य असिद्धत्वात् अग्रे <b>आद्गुणः</b> <a href="6.1.87.html">6.1.87</a> इति गुणैकादेशः न सम्भवति ।]</p>
<p></pr></p>
<p>अनेन प्रकारेण <qt>स इदु राजा क्षयति चर्षणीनाम्</qt> इति सिद्ध्येत् । परन्तु तथा क्रियते चेत् त्रिष्टुप्-छन्दसः नियमस्य भङ्गः भवति । त्रिष्टुप्-छन्दसि प्रत्येकं पादे आहत्य 11 अक्षराणि एव सन्ति । अतः तां सङ्ख्यां प्राप्तुम् अस्मिन् पादे <qt>तद् + सुँ + इत्</qt> इत्यत्र प्रकृतसूत्रेण सुँ-प्रत्ययस्य लोपः क्रियते —</p>
<p><pr></p>
<p>तद् + सुँ + इदु</p>
<p>→ सद् + सुँ + इदु [<b>तदोः सः सावनन्त्ययोः</b> <a href="7.2.106.html">7.2.106</a> इति सकारः]</p>
<p>→ सअ + सुँ + इदु [<b>त्यदादीनामः</b> <a href="7.2.102.html">7.2.102</a> इति अकारः]</p>
<p>→ स + सुँ + इदु [<b>अतो गुणे</b> <a href="6.1.97.html">6.1.97</a> इति गुणैकादेशः]</p>
<p>→ स + इदु [<b>सोऽचि लोपे चेत् पादपूरणम्</b> <a href="6.1.134.html">6.1.134</a> इति पादपूरणार्थम् सुँ-प्रत्ययस्य लोपः]</p>
<p>→ इदु [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<p>एतादृशे लोपे कृते पादपूरणम् (छन्दसः अक्षराणाम् नियमस्य पालनम्) भवति, अतः अयं लोपः अत्र प्रकृतसूत्रेण कर्तुं शक्यते, इति आशयः । </p>
<p><hlb>2. ऋग्वेदे 8.43.9 —</hlb></p>
<p><karika></p>
<p>अप्स्वग्ने सधिष्टव । सौषधीरनु रुध्यसे । गर्भे सञ्जायसे पुन: ॥</p>
<p></karika></p>
<p>इयम् ऋक् <b>गायत्री</b> नाम्नि छन्दसि निबद्धा अस्ति । अस्मिन् छन्दसि विद्यामानासु ऋक्षु त्रयः पादाः सन्ति, प्रत्येकं पादे अष्ट अक्षराणि आवश्यकानि वर्तन्ते ।  अस्याः सङ्ख्याः पूरणार्थम् अत्र द्वितीयपादे <qt>तद् + सुँ + ओषधीः</qt> इति स्थिते प्रकृतसूत्रेण सुँलोपः भवति, ततश्च वृद्ध्यैकादेशं कृत्वा <qt>सौषधी  </qt> इति शब्दः सिद्ध्यति ।</p>
<p><hlb>3. ऋग्वेदे 2.24.1 —</hlb></p>
<p><karika></p>
<p>सेमामविड्ढि प्रभृतिं य ईशिषेऽया विधेम नवया महा गिरा । </p>
<p>यथा नो मीढ्वान्त्स्तवते सखा तव बृहस्पते सीषधः सोत नो मतिम् ॥</p>
<p></karika></p>
<p>इयम् ऋक् <b>जगती</b> नाम्नि छन्दसि निबद्धा अस्ति । अस्मिन् छन्दसि विद्यामानासु ऋक्षु चत्वारः पादाः सन्ति, प्रत्येकं पादे द्वादश अक्षराणि आवश्यकानि वर्तन्ते ।  अस्याः सङ्ख्याः पूरणार्थम् अत्र प्रथमपा <qt>तद् + सुँ + इमाम्</qt> इति स्थिते प्रकृतसूत्रेण सुँलोपः भवति, ततश्च गुणैकादेशं कृत्वा <qt>सेमाम्  </qt> इति शब्दः सिद्ध्यति ।</p>
<p><b>अस्य सूत्रस्य प्रयोगः प्रामुख्येण ऋग्वेदस्य ऋचाम् विषये एव प्रवर्तते इति काशिकाकारस्य मतम् अस्ति । परन्तु अनेके वैयाकरणाः लौकिकसंस्कृते अपि अस्य प्रयोगम् अनुमन्यन्ते । </b> यथा, अधोदत्ते श्लोके  अनुष्टुप्-छन्दसः नियमपालनार्थम् (प्रत्येकं पादे अष्टानाम् अक्षराणाम् सिद्ध्यर्थम् इत्याशयः) सर्वत्र 'सः एषः' इत्यस्य स्थाने सुँलोपं कृत्वा, ततः गुणैकादेशे कृते 'सैषः' इति शब्दः प्रयुक्तः दृश्यते —</p>
<p><karika></p>
<p>सैष दाशरथी रामः सैष राजा युधिष्ठिरः । </p>
<p>सैष कर्णो महादानी सैष भीमो महाबलः ॥</p>
<p></karika></p>
<p><title>सूत्रे अचिग्रहणम् विस्पष्टार्थम्</title></p>
<p>अस्मिन् सूत्रे 'अचि' इति शब्दः प्रयुक्तः अस्ति । अस्य सूत्रस्य प्रसक्तिः केवलम् अच्-वर्णे परे एव सम्भवति इति ज्ञापयितुम् अत्र 'अचि' इति पदं स्वीकृतम् वर्तते । परन्तु, यदि अग्रे अच्-वर्णस्य स्थाने हल्-वर्णः स्यात्, तर्हि <b>एतत्तदोः सुलोपोऽकोरनञ्समासे हलि</b> <a href="6.1.132.html">6.1.132</a> इत्यनेनैव सूत्रेण सुँप्रत्ययस्य लोपः सम्भवति । अतः प्रकृतसूत्रम् केवलम् अच्-वर्णे परे एव प्रयोक्तुम् शक्यम्, इति निर्णयः । अस्यां स्थितौ अत्र 'अचि' इति पदग्रहणस्य न किमपि प्रयोजनम् । अतएव काशिकाकारेण <hl>अचीति विस्पष्टार्थम्</hl> (only used for more clarity) इति प्रयोजनम् स्पष्टीकृतम् अस्ति ।</p>
<p><title>अवधारणार्थम् पूर्वसूत्रात् 'बहुलम्' शब्दस्य अनुवृत्तिः</title></p>
<p>यदि पादपूरणार्थम् आवश्यकं वर्तते, तर्हि <b>एव</b> अस्य सूत्रस्य प्रयोगः करणीयः — इति अवधारणम् कर्तुम् अस्मिन् सूत्रे  पूर्वस्मात् सूत्रात् 'बहुलम्' इति शब्दः 'एव' इत्यस्मिन् अर्थे अनुवृत्तिरूपेण स्वीक्रियते, सः च <qt>चेत्</qt> इति शब्देन सह अन्वेति । <hl>पादपूरणम् चेत् बहुलं (= एव ) लोपः </hl>— इति अत्र आशयः अस्ति । इत्युक्ते, कविः आदौ अन्यपद्धत्या पादपूरणं कर्तुं यत्नं कुर्यात्, परन्तु तादृशे यत्ने कृते अपि यदि पादपूरणम् न सम्भवति, तर्हि एव प्रकृतसूत्रस्य साहाय्यं स्वीकर्तुं शक्यते — इति अत्र आशयः अस्ति । अतश्च बहुषु स्थलेषु अस्य सूत्रस्य प्रयोगं विना अपि नियमितरूपेण सन्धिकार्यं कृत्वा श्लोकरचना कृता दृश्यते । यथा, रघुवंशे 1.5 इत्यत्र —</p>
<p><karika></p>
<p>सोऽहमाजन्मशुद्धानामाफलोदयकर्मणाम्।</p>
<p>आसमुद्रक्षितीशानामानाकरथवर्त्मनाम् ॥ </p>
<p></karika></p>
<p>अत्र <qt>सः अहम्</qt> इत्यत्र सुँ-प्रत्ययस्य रुत्व-उत्व-गुण-पूर्वरूपं कृत्वा एव पादपूरणम् कृतम् अस्ति । अत्र प्रकृतसूत्रम् पादपूरणार्थम् न हि आवश्यकम्, अतः तस्य प्रयोगः अपि न क्रियते । अस्यैव निर्देशार्थम् सिद्धान्तकौमुद्याम् <qt>लोपे सत्येव पूर्येत</qt> इति प्रकारेण अस्य सूत्रस्य अर्थः उच्यते । अत्र प्रयुक्तः 'सत्येव' इति शब्दः <b>स्यश्छन्दसि बहुलम्</b> <a href="6.1.133.html">6.1.133</a> इत्यस्मात् पूर्वसूत्रात् 'बहुलम्' इति शब्दस्य अनुवृत्तेः अर्थं स्पष्टीकरोति । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p><b>सोऽचि लोपे चेत् पादपूरणम्</b> - सोऽचि । 'स' इति प्रथमैकवचनान्तस्वरूपपरं , ततः षष्टआ लुक् । एवञ्चसस्-शब्दस्येति लभ्यते । 'सुलोप' इत्यनुवर्तते । तदाह-सस् इत्यादिना । <strong><b>*</b> इति बालमनोरमायां स्वादिसन्धिः </strong>*** अथ स्वादयः ।अथ श्नुविकरणा धातवो निरूप्यन्ते । षुञ्धातुः षोपदेशः । अनिट् । इत आरभ्य ञित्त्वादुभयपदिनः । सुरासन्धानमिति । सुरोत्पादनमित्यर्थः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>स इति निर्देशः पूर्ववत्। केचिदिति। स्वयं तु च्छन्दोऽधिकारादृक्पादस्यैव ग्रहणं मन्यते ॥</p></div>