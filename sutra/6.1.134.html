<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.133.html"><button class="muted-button">Prev 6.1.133</button></a>
        <a href="6.1.135.html"><button class="muted-button">Next 6.1.135</button></a>
        </nav><h2 class="title">सोऽचि लोपे चेत् पादपूरणम्</h2><p class="sname"><font color=blue>6-1-134 सः अचि लोपे चेत् पादपूरणम्</font> <font color="DeepPink"> संहितायाम्</font> <font color="ForestGreen">सुलोपः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>लोपे पादपूरणम् चेत् - सः अचि लोपः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>'सः' इत्यस्य सुँ-प्रत्ययस्य अचि परे अपि लोपं कर्तुं शक्यते, यदि तादृशं लोपं कृत्वा एव पादपूरणम् सम्भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>The सुँ-प्रत्यय of सः can be removed when followed by an अच्, provided that by doing so, the rules of a पाद of some छन्द can be satisfied in a poetry.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>सः इत्येतस्य अचि परतः सुलोपो भवति, लोपे सति चेत् पादः पूर्यते। सेदु राजा क्षयते चर्षणीनाम्। सौषधीरनुरुध्यसे। लोपे चेत् पादपूरणम् इति किम्? स इव व्याघ्रो भवेत्। अचि इति वस्पष्टार्थम्। पादग्रहणेन अत्र श्लोकपादस्य अपि ग्रहणं केचिदिच्छन्ति, तेन इदं सिद्धं भवति। सैष दाशरथी रामः सैष राजा युधिष्ठिरः। सैष कर्णो महात्यागी सैषा भीमो महाबलः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>सस् इत्यस्य सोर्लोपः स्यादचि पादश्चेल्लोपे सत्येव पूर्येत । सेमामविड्ढि प्रभृतिं य ईशिषे । इह ऋक्पाद एव गृह्यत इति वामनः । अविशेषाच्छ्लोकपादोऽपीत्यपरे । सैष दाशरथी रामः । लोपे चेदिति किम् । स इत् क्षेति । स एव मुक्त्वा । सत्येवेत्यवधारणं तु स्यश्छन्दसि बहुलम् &lt;{SK3526}&gt; इति पूर्वसूत्राद्बहुलग्रहणानुवृत्त्या लभ्यते । तेनेह न । सोऽहमाजन्मशुद्धानाम् ॥। इति स्वादिसन्धिप्रकरणम् ।</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>स इत्यस्य सोर्लोपः स्यादचि पादश्चेल्लोपे सत्येव पूर्य्येत । सेमामविड्ढि प्रभृतिम् । सैष दाशरथी रामः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>आदौ 'पादपूरणम्' इत्युक्ते किम्, तत् पश्यामः । पद्ववाङ्मयम् - यथा काव्यम्, ऋचा, श्लोकः आदयः - प्रायः विशिष्टे छन्दसि लिखितमस्ति । प्रत्येकम् छन्दसः केचन नियमाः सन्ति - यथा अनुष्टुप्-छन्दे - 'चत्वारः पादाः भवेयुः', 'प्रत्येकस्मिन् पादे अष्ट अक्षराणि स्युः', 'षष्ठः वर्णः गुरुवर्णः एव भवेत्'  एतादृशाः भिन्नाः नियमाः सन्ति । एतेषाम् नियमानाम् पूर्तिः 'पादपूरणम्' इति नाम्ना ज्ञायते । </p>
<p>तर्हि अस्य सूत्रस्य अर्थः अयम् - तद्-शब्दस्य प्रथमैकवचनम् 'तद् + सुँ' इत्यस्मात् परः यदि अच्-वर्णः आगच्छति, तर्हि अस्य सुँ-प्रत्ययस्य लोपः वस्तुतः न भवति । परन्तु, यदि काव्यनिर्माणसमये पादपूरणार्थम् एतादृशः लोपः आवश्यकः अस्ति, तर्हि सः भवितुमर्हति । यथा, निम्नलिखिते श्लोेके प्रत्येकस्मिन् पादे अष्ट अक्षराणि भवेयुः एतत् मनसि निधाय 'सः + एष' इत्यस्य सुँ-प्रत्ययस्य लोपं कृत्वा <b>वृद्धिरेचि</b> <a href="6.1.88.html">6.1.88</a> इत्यनेन वृद्धि-एकादेशं कृत्वा 'सैष' इति रूपम् कृतमस्ति - </p>
<p>सैष दाशरथी रामः सैष राजा युधिष्टिरः । सैष कर्णो महादानी सैषा भीमो महाबलः ॥</p>
<p>अत्र यदि 'तद् + सुँ + एषः' इत्यत्र अस्य सूत्रस्य प्रयोगः न क्रियते, तर्हि सुँ-प्रत्ययस्य <b>ससजुषो रुँः</b> <a href="8.2.66.html">8.2.66</a> इत्यनेन रुँत्वे कृते <b>भोभगोअघोअपूर्वस्य योऽशि</b> <a href="8.3.17.html">8.3.17</a> इत्यनेन तस्य यकारादेशं कृत्वा <b>लोपः शाकल्यस्य</b> <a href="8.3.19.html">8.3.19</a> इत्यनेन वैकल्पिक-यकारलोपे कृते, 'सयेष' तथा 'स एष' एते द्वे रूपे प्राप्येते । परन्तु एताभ्यां पादपूरणम् तु न भवति । अतः पादपूरणार्थमस्य सूत्रस्य प्रयोगः कृतः अस्ति ।</p>
<p>वेदेषु अपि अस्य सूत्रस्य प्रसक्तिः अस्ति । यथा - 'सेमामविड्ढि प्रभृतिं य' (ऋग्वेदः 2.24.1) - अत्र 'तद् + सुँ + इमाम्' इत्यत्र सुँ-लोपं कृत्वा 'सेमाम्' इति रुपं क्रियते ।</p>
<p>अस्य सूत्रस्य प्रयोगः पादपूरणार्थमेव करणीयः । सामान्यभाषायाम्, गद्ये वा अस्य सूत्रस्य प्रयोगः न भवति ।</p>
<p>तथा च, पादपूरणार्थमस्य सूत्रस्य प्रयोगः 'नित्यम् करणीयः' इति अस्य सूत्रस्य अर्थः न । आवश्यकं चेदेव अस्य प्रयोगः भवति । यथा, सामान्यरूपेण सन्धिं कृत्वा अपि पादपूरणम् कृतमपि दृश्यते । यथा, रघुवंशे कालिदासः वदति - </p>
<p>सोऽहमाजन्मशुद्धानामाफलोदयकर्मणाम्।</p>
<p>आसमुद्रक्षितीशानामानाकरथवर्त्मनाम् ॥ [1.5]</p>
<p>अत्र 'सः अहम्' इत्यत्र वर्तमानसूत्रेण पादपूरणम् न कृतमस्ति, सन्धिं कृत्वैव पादपूरणम् कृतमस्ति । अतः वर्तमानसूत्रस्य प्रयोगः पादपूरणे सर्वदा भवति एव, इति न । केवलमावश्यकं चेदेव भवति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p><b>सोऽचि लोपे चेत् पादपूरणम्</b> - सोऽचि । 'स' इति प्रथमैकवचनान्तस्वरूपपरं , ततः षष्टआ लुक् । एवञ्चसस्-शब्दस्येति लभ्यते । 'सुलोप' इत्यनुवर्तते । तदाह-सस् इत्यादिना । <strong><b>*</b> इति बालमनोरमायां स्वादिसन्धिः </strong>*** अथ स्वादयः ।अथ श्नुविकरणा धातवो निरूप्यन्ते । षुञ्धातुः षोपदेशः । अनिट् । इत आरभ्य ञित्त्वादुभयपदिनः । सुरासन्धानमिति । सुरोत्पादनमित्यर्थः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.134
sutra: सोऽचि लोपे चेत् पादपूरणम्</p>
<hr />
<p>स इति निर्देशः पूर्ववत्। केचिदिति। स्वयं तु च्छन्दोऽधिकारादृक्पादस्यैव ग्रहणं मन्यते ॥</p></div>