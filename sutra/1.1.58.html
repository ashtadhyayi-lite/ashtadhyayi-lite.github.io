<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.57.html"><button class="muted-button">Prev 1.1.57</button></a>
        <a href="1.1.59.html"><button class="muted-button">Next 1.1.59</button></a>
        </nav><h2 class="title">न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</h2><p class="sname"><font color=blue>1-1-58 न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</font> <font color="DeepPink"> स्थानिवत् आदेशः</font> <font color="ForestGreen">अचः परस्मिन्पूर्वविधौ</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</p>
<hr />
<p>पदान्त-द्विर्वचन-वरे-यलोप-स्वर-सवर्ण-अनुस्वार-दीर्घ-जश्-चर्-विधिषु  अचः आदेशः परस्मिन् स्थानिवद् न </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</p>
<hr />
<p>अच् वर्णस्य स्थाने क्रियमाणस्य आदेशस्य निमित्तम् परः अस्ति चेत् सः आदेशः - (1) पदान्तकार्यार्थम्  (2) द्वित्वकार्यार्थम्  (3) 'वरच्' प्रत्ययस्य कार्यार्थम् (4) यकारलोपार्थम्  (5) स्वरविध्यर्थम्    (6) सवर्णकार्यार्थम्   (7) अनुस्वारविध्यर्थम् (8) दीर्घादेशकार्यार्थम् (9) जश्त्वकार्यार्थम् (10) चर्त्वकार्यार्थम् - स्थानिवत् कार्यम् न करोति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</p>
<hr />
<p>An आदेश done in place of an अच् letter due to the परनिमित्त never acts like a स्थानी; even for the single-letter-कार्याणि done on an entity prior to the location of the स्थानी; in the context of -  (1) पदान्तकार्य  (2) द्वित्वकार्य  (3) 'वरच्' प्रत्ययकार्य (4) यकारलोप  (5) स्वरविधि (6) सवर्णकार्य (7) अनुस्वारविधि (8) दीर्घादेशकार्य (9) जश्त्वकार्य and (10) चर्त्वकार्य.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</p>
<hr />
<p>पूर्वेण अतिप्रसक्तः स्थानिवद्भाव एतेषु विधिषु प्रतिषिध्यते । </p>
<p>पदान्तविधिः - पदान्तविधिं प्रत्यजादेशो न स्थानिवद् भवति -  कौ स्तः, यौ स्तः ; तानि सन्ति,  यानि सन्ति । श्नसोरल्लोपः क्ङिति सार्वधातुके इति परनिमित्तकः, स पूर्वविधौ आवादेशे यणादेशे च कर्तव्ये स्थानिवत् स्यात्, अस्माद् वचनान्न भवति । </p>
<p>द्विर्वचनविधिः - द्विर्वचनविधिं प्रति अजादेशो न स्थानिवद् भवति - दद्ध्यत्र, मद्ध्वत्र । यणादेशः परनिमित्तकः, तस्य स्थानिवद्भावाद् <b>अनचि च</b> <a href="8.4.47.html">8.4.47</a> इति धकारस्य द्विर्वचनं न स्याद्,  अस्माद् वचनाद् भवति । </p>
<p>वरेविधिः - वरे योऽजादेशः स पूर्वविधिं प्रति न स्थानिवद् भवति -अप्सु यायावरः प्रवपेत पिण्डान् । यातेः यङन्तात् <b>यश्च यङः</b> <a href="3.2.176.html">3.2.176</a> इति वरचि कृते <b>अतो लोपः</b> <a href="6.4.48.html">6.4.48</a> परनिमित्तकः, तस्य स्थानिवत्त्वाद् <b>अतो लोप इटि च</b> <a href="6.4.64.html">6.4.64</a> इत्याकारलोपः स्याद्, अस्माद् वचनान् न भवति । </p>
<p>यलोपविधिः - यलोपविधिं प्रत्यजादेशो न स्थानिवद् भवति - कण्डूतिः । कण्डूयतेः क्तिचि कृते, अतो लोपः परनिमित्तकः, <b>लोपो व्योर्वलि</b> <a href="6.1.66.html">6.1.66</a> इति यलोपे स्थानिवत् स्याद् , अस्माद् वचनान् न भवति । </p>
<p>स्वरविधिः - स्वरविधिं प्रति अजादेशो न स्थानिवद् भवति - चिकीर्षकः, जिहीर्षकः । ण्वुलि कृते अतो लोपः परनिमित्तकः, <b>लिति</b> <a href="6.1.193.html">6.1.193</a> प्रत्ययात् पूर्वमुदात्तम् - इति स्वरे कर्तव्ये न स्थानिवद् भवति  । </p>
<p>सवर्णविधिः - सवर्णविधिं प्रति अजादेशो न स्थानिवद् भवति - शिण्ढि, पिण्ढि । शिषेः पिषेश्च लोण्मध्यमपुरुषैकवचने <b>रुधादिभ्यः श्नम्</b> <a href="3.1.78.html">3.1.78</a>,  हित्व-धित्व-ष्टुत्व-जश्त्वेषु कृतेषु, <b>श्नसोरल्लोपः</b> <a href="6.4.111.html">6.4.111</a> क्ङिति सार्वधातुके परनिमित्तकः, अनुस्वारस्य ययि परसवर्णे कर्तव्ये न स्थानिवद् भवति । </p>
<p>अनुस्वारविधिः - अनुस्वारविधिं प्रति अजादेशो न स्थानिवद् भवति - शिंषन्ति,  पिंषन्ति । <b>नश्चापदान्तस्य झलि</b> <a href="8.3.24.html">8.3.24</a> इति अनुस्वारे कर्तव्ये श्नसोरल्लोपः न स्थानिवद् भवति । </p>
<p>दीर्घविधिः - दीर्घविधिं प्रति अजादेशो न स्थानिवद् भवति - प्रतिदीव्ना, प्रतिदीव्ने । प्रतिदिवन् इत्येतस्य <b>भस्य</b> <a href="6.4.129.html">6.4.129</a> इत्यधिकृत्य तृतीयैकवचने चतुर्थ्येकवचने च <b>अल्लोपोऽनः</b> <a href="6.4.134.html">6.4.134</a> इत्यकारलोपः परनिमित्तकः, तस्य स्थानिवद्भावाद् <b>हलि च</b> <a href="8.2.77.html">8.2.77</a> इति दीर्घत्वं न स्यात्, न ह्ययं वकारो हल्परः इति, अस्माद् वचनाद् भवति । </p>
<p>जश्विधिः - जश्विधिं प्रत्यजादेशो न स्थानिवद् भवति - सग्धिश्च मे सपीतिश्च मे ;  बब्धां ते हरी धानाः । अदेः क्तिनि <b>बहुलं छन्दसि</b> <a href="2.4.39.html">2.4.39</a> इति घस्लादेशः,  <b>घसिभसोर्हलि च</b> <a href="6.4.100.html">6.4.100</a> इत्युपधालोपः, <b>झलो झलि</b> <a href="8.2.26.html">8.2.26</a> इति सकारलोपः, <b>झषस्तथोर्धोऽधः</b> <a href="8.2.40.html">8.2.40</a> इति धत्वम् । उपधालोपस्य स्थानिवत्त्वात् <b>झलां जश् झशि</b> <a href="8.4.53.html">8.4.53</a> इति घकारस्य जश्त्वं न स्यात्, अस्माद् वचनाद् भवति । समाना ग्धिः - समानस्य सभावः, सग्धिः । 'बब्धाम्' इति - भसेर्लोड्द्विवचने शपः स्लुः, द्विर्वचनम्, अभ्यासकार्यम्, <b>घसिभसोर्हलि च</b></p>
<p><a href="6.4.100.html">6.4.100</a> इति उपधालोपः, <b>झलो झलि</b> <a href="8.2.26.html">8.2.26</a> इति सकारलोपः, <b>झषस्तथोर्धोऽधः</b> <a href="8.2.40.html">8.2.40</a> इति धत्वम् । उपधालोपस्य स्थानिवत्त्वात् <b>झलाम् जश् झशि</b> <a href="8.4.53.html">8.4.53</a> इति धकारस्य जश्त्वं न स्यात्, अस्माद् वचनाद् भवति । </p>
<p>चर्विधिः - चर्विधिं प्रति अजादेशो न स्थानिवद् भवति - जक्षतुः,  जक्षुः । अक्षन् पितरोऽमीमदन्त पितरः । लिड्द्विवचनबहुवचनयोरदेर्घस्लाऽदेशः , <b>गमहनजनखनघसां लोपः क्ङित्यनङि</b> <a href="6.4.98.html">6.4.98</a> इति उपधालोपः, द्विर्वचनम्, अभ्यासकार्यम् । तत्र उपधालोपस्य स्थानिवत्त्वात् <b>खरि च</b> <a href="8.4.55.html">8.4.55</a> इति घकारस्य चर्त्वं न स्याद्, अस्माद् वचनाद् भवति । <b>शासिवसिघसीनां च</b> <a href="8.3.60.html">8.3.60</a> इति षत्वम् । 'अक्षन्' इति - अदेः लुङ् बहुवचने घस्लादेशः, च्लेरागतस्य <b>मन्त्रे घसह्वर...</b> <a href="2.4.80.html">2.4.80</a> इति लुक् । <b>गमहनजनखनघसां लोपः क्ङित्यनङि</b><a href="6.4.98.html">6.4.98</a> इत्युपधालोपः, तस्य स्थानिवत्त्वात् <b>खरि च</b> <a href="8.4.55.html">8.4.55</a> इति चर्त्वं न स्यात्, अस्माद् वचनाद् भवति । </p>
<!स्वरदीर्घयलोपेषु लोपाजादेशो न स्थानिवद् भवति,  अन्यत्र तु स्थानिवदेव!> - तेन बहुखट्वकः, किर्योः, गिर्योः, वाय्वोः इति स्थानिवत्त्वात् स्वरदीर्घयलोपा न भवन्ति ॥
##Siddhanta Kaumudi
---
index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु

<hr />
<p>पदस्य चरमावयवे द्विर्वचनादौ च कर्तव्ये परनिमित्तोऽजादेशो न स्थानिवत् । इति स्थानिवद्भावनिषेधः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</p>
<hr />
<p><b>स्थानिवदादेशोऽनल्विधौ</b> <a href="1.1.56.html">1.1.56</a> इत्यनेन अल्-आश्रितं गुणधर्मं वर्जयित्वा अन्येषां विषये आदेशः स्थानिवत् भवति । तथा, <b>अचः परस्मिन् पूर्वविधौ</b> <a href="1.1.57.html">1.1.57</a> इत्यनेन परनिमित्तकः अजादेशः पूर्वविधौ कर्तव्ये अल्-आश्रितस्य गुणधर्मस्य विषये  अपि स्थानिवत् भवति ।  अस्यापि अपवादत्वेन वर्तमानसूत्रम् विधीयते ।  यदि सः पूर्वविधिः 'पदान्त, द्विर्वचन, वरे, यलोप, स्वर, सवर्ण, अनुस्वार, दीर्घ, जश्, चर्'  एतेषु कश्चन अस्ति, तर्हि <b>अचः परस्मिन् पूर्वविधौ</b> <a href="1.1.57.html">1.1.57</a> इत्यनेन अल्-आश्रितस्य गुणधर्मस्य  विषये निर्दिष्टः स्थानिवद्भावः निषिध्यते - इति अस्य सूत्रस्य आशयः ।  क्रमेण पश्यामः - </p>
<ol>
<li>पदान्त-विधिः </li>
</ol>
<p><b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि पदान्तविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । यथा,  'फलानि  सन्ति' इत्यत्र 'फलानि + अस् + झि' इति स्थिते <b>श्नसोरल्लोपः</b>  <a href="6.4.111.html">6.4.111</a> इत्यनेन अस्-इत्यस्य अकारस्य लोपः विधीयते । अस्य लुप्त-अकारस्य अल्-आश्रितः गुणधर्मः (अच्-प्रत्याहार-समावेशत्वम्) स्थानिवद्भावेन आदेशे अपि आगन्तुमर्हति, यतः अत्र <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रसक्तिः अस्ति - </p>
<p>अ) लोपः अच्-वर्णस्य स्थाने भवति, अतः आदेशः अजादेशः अस्ति ।</p>
<p>आ) अपित्-सार्वधातुके प्रत्यये परे अयम् लोपः विधीयते, अतः परनिमित्तमपि अस्ति ।</p>
<p>इ) स्थानिवद्भावे कर्तव्ये अकारस्य अच्-त्वात्  'फलानि + अ' इत्यत्र इकारस्य यणादेशः भवितुमर्हति । अयम् पूर्वविधिः अस्ति ।</p>
<p>अतः <b>अचः परस्मिन् पूर्वविधौ</b> <a href="1.1.57.html">1.1.57</a> इत्यनेन अत्र अकारस्य अच्त्वम् स्थानिवद्भभावेन आदेशे अपि आगन्तुमर्हति । परन्तु  'फलानि' इत्यस्य इकारः पदान्ते अस्ति, अतः अस्य इकारस्य यणादेशः पदान्तविधिः अस्ति । अस्यां स्थितौ वर्तमानसूत्रेण अत्र अकारस्य स्थानिवद्भावः निषिध्यते । अतएव 'फलानि + सन्ति' इत्यत्र इकारस्य यणादेशः न जायते ।</p>
<ol>
<li>द्विर्वचन-विधिः - द्विर्वचनम् इत्युक्ते द्वित्वम् । <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि द्वित्वविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । यथा, मधु + अरि इत्यत्र - </li>
</ol>
<p>मधु + अरि</p>
<p>→ मध् व् + अरि [<b>इको यणचि</b>  <a href="6.1.77.html">6.1.77</a> इति यणादेशः]</p>
<p>→ मध् ध् व् + अरि [<b>अनचि च</b> <a href="8.4.47.html">8.4.47</a> इति द्वित्वम्]</p>
<p>→ मद्ध्वरि [<b>झलां जश् झशि</b> <a href="8.4.55.html">8.4.55</a> इति जश्त्वम्]</p>
<p>अत्र यणादेशेन उकारस्य वकारे कृते उकारस्य 'अच्त्वम्' अयम् एकाल्-गुणधर्मः <b>अचः परस्मिन् पूर्वविधौ</b> <a href="1.1.57.html">1.1.57</a> इत्यनेन वकारे अपि आगन्तुमर्हति -</p>
<p>अ) अत्र उकारस्य आदेशः विहितः अस्ति अतः अयमजादेशः अस्ति ।</p>
<p>आ) अस्य निमित्तमग्रे विद्यमानः अकारः अस्ति अतः अयम् परनिमित्तकः अपि अस्ति ।</p>
<p>इ) स्थानिवद्भावेन उकारस्य गुणधर्मः वकारे स्वीक्रियते चेत् द्वित्वस्य निषेधः विधीयते यतः <b>अनचि च</b> <a href="8.4.47.html">8.4.47</a> इत्यस्य प्रसक्तिः न भवति । अतः अयम् 'पूर्वविधिः' अपि अस्ति ।</p>
<p>अतः <b>अचः परस्मिन् पूर्वविधौ</b> <a href="1.1.57.html">1.1.57</a> इत्यनेन अत्र उकारस्य अच्त्वम् स्थानिवद्भभावेन आदेशे (वकारे) अपि आगन्तुमर्हति । परन्तु  'अत्र निर्दिष्टः पूर्वविधिः द्वित्वविषयकः अस्ति, अतः अत्र स्थानिवद्भावः  निषिध्यते । अतएव 'मधु + अरि' इत्यत्र द्वित्वनिषेधः न भवति ।</p>
<ol>
<li>
<p>वरे-विधिः - 'वरे'विधिः इत्युक्ते वरच्-प्रत्ययसम्बन्धी विधिः । 'वरच्' इति कश्चन कृत्-प्रत्ययः । <b>स्थेशभासपिसकसो वरच्</b>  <a href="3.2.175.html">3.2.175</a> तथा <b>यश्च यङः</b> <a href="3.2.176.html">3.2.176</a> एताभ्याम् सूत्राभ्याम् वरच्-प्रत्ययः दीयते ।  <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि अस्य प्रत्ययस्य सम्बन्धी विधिः अस्ति, तर्हि  तर्हि अल्-आश्रितस्य गुणधर्मस्य विषये स्थानिवद्भावः न विधीयते ।                                           </p>
</li>
<li>
<p>यलोप-विधिः - <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि यकारलोपः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । यथा, 'कण्डूय' अस्मात् धातोः 'स्त्रियां क्तिन्' इत्यनेन क्तिन्-प्रत्यये कृते 'कण्डूय + क्तिन्' इत्यत्र <b>अतो लोपः</b> <a href="6.4.48.html">6.4.48</a> इत्यनेन यकारात् परस्य अकारस्य लोपः जायते । अयमकारलोपः अजादेशः अस्ति, परनिमित्तकः अस्ति, तथा अत्र 'अच्-गुणधर्मस्य' स्थानिवद्भावे कृते यकारस्य <b>लोपो व्योर्वलि</b> <a href="6.1.66.html">6.1.66</a> इत्यनेन वलि-परे विहितः लोपः निषिध्यते । अतः अत्र <b>अचः परस्मिन् पूर्वविधौ</b> <a href="1.1.57.html">1.1.57</a> इत्यनेन अल्-गुणधर्मस्य स्थानिवद्भावः भवितुमर्हति । परन्तु अयम् पूर्वविधिः यकारलोपसम्बन्धी अस्ति, अतः अत्र वर्तमानसूत्रेण स्थानिवद्भावस्य निषेधः जायते । अतः 'कण्डूय् + ति' इत्यत्र <b>लोपो व्योर्वलि</b> <a href="6.1.66.html">6.1.66</a> इति यकारलोपे कृते 'कण्डूति' इति रूपम् सिद्ध्यति ।</p>
</li>
<li>
<p>स्वर-विधिः - <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि स्वरविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । यथा, 'चिकीर्ष' धातोः ण्वुल्-प्रत्यये कृते <b>युवोरनाकौ</b> <a href="7.1.1.html">7.1.1</a> इत्यनेन वु-इत्यस्य अक-आदेशे कृते, 'चिकीर्ष + अक' अस्याम् स्थितौ <b>अतो लोपः</b> <a href="6.4.48.html">6.4.48</a> इत्यनेन षकारात् परस्य अकारस्य लोपः भवति, अतः 'चिकीर्ष् + अक' इति अवशिष्यते । अत्र <b>लिति</b>  <a href="6.1.193.html">6.1.193</a> अनेन सूत्रेण अङ्गस्य अन्तिमस्वरः उदात्तसंज्ञकः भवति । 'चिकीर्ष्' इत्यत्र अयमन्तिमस्वरः ककारात्-परः ईकारः अस्ति । परन्तु, अत्र लुप्त-अकारस्य 'अच्-गुणधर्मः' स्थानिवद्भावेन आदेशे अपि भवितुमर्हति, यतः अत्र -</p>
</li>
</ol>
<p>अ) अकारस्य लोपः कृतः अस्ति, अतः अजादेशः अस्ति ।</p>
<p>आ) अयं लोपः आर्धधातुके प्रत्यये परे कृतः अस्ति, अतः अत्र परनिमित्तमस्ति ।</p>
<p>इ) स्थानिवद्भावे कृते 'की' इत्यस्य उदात्तत्वं निषिध्यते, अतः अत्र पूर्वविधिः अपि अस्ति ।</p>
<p>अतः <b>अचः परस्मिन् पूर्वविधौ</b> <a href="1.1.57.html">1.1.57</a> इत्यनेन अत्र लुप्त-अकारस्य अच्-गुणधर्मः आदेशे अपि भवितुमर्हति । परन्तु तथा न भवति, यतः वर्तमानसूत्रेण 'स्वरविधेः' विषये स्थानिवद्भावस्य निषेधः क्रियते  अतः अत्र 'की' इत्यस्य ईकारः एव उदात्तसंज्ञकः भवति ।</p>
<ol>
<li>
<p>सवर्ण-विधिः - <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि सवर्णविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । </p>
</li>
<li>
<p>अनुस्वार-विधिः - <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि अनुस्वारविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । </p>
</li>
<li>
<p>दीर्घ-विधिः - <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि दीर्घविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । </p>
</li>
<li>
<p>जश्-विधिः -  <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि जश्त्वविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । </p>
</li>
<li>
<p>चर्-विधिः - <b>अचः परस्मिन् पूर्वविधौ</b> <a href="1.1.57.html">1.1.57</a> इत्यस्य प्रयोगे विहितः 'पूर्वविधिः' यदि चर्त्वविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</p>
<hr />
<p><b>न पदान्तद्विर्वचनवरेयलोपस्वरसवर्णानुस्वारदीर्घ- जश्चर्विधिषु</b> - न पदान्तद्विर्वचन । स्थानिवदादेश॑ इतिअचः परस्मि॑न्निति चानुवर्तते । परनिमित्तकोऽजादेशो न स्थानिवदित्यन्वयः । पदान्तश्च द्विर्वचनं च वरे च यलोपश्च स्वरश्च सवर्णश्च अनुस्वारश्च दीर्घश्च जश्च चर्चेति द्वन्द्वः । तेषां विधयः=विधानानि । कर्मणि षष्ठआ समासः । ततश्च पदान्तादिषु विधेयेषु इति लभ्यते । वर इत्यनेन वरे योऽजादेशः स विवक्षितः । आर्षो द्वन्द्वः । सप्तम्या अलुक्च । विधिशब्दः प्रत्येकमन्वेति — पदान्तविधौ द्विर्वचनविधावित्यादि । पदस्यान्तः=चरमावयवः । पदान्तस्य विधाने=पदान्तकर्मके विधाने । पदस्य चरमावयवे कार्ये द्विर्वचनादौ च कार्ये इति यावत् । तदाह — पदस्य चरमेत्यादिना । पदान्तस्य स्थाने विधाविति तु न व्याख्यातम् , तथा सति एषो यन् हसतीत्यसिद्धेः । तथाहि — एषः यन् इति छेदः । इण्धातोर्लटः शतरि शपि लुकि इकारस्य इणो यणिति यण् । अत्र एतत्तदोरिति सुलोपो न भवति, तस्य हलि परतो विधानात्, इह च तस्मिन् कर्तव्ये इकारस्थानिकस्य यकारस्य स्थानिवद्भावेनाऽच्त्वात् । नच न पदान्तेति निषेधः शङ्ख्यः, यो विधीयमानः पदस्य चरमावयवः संपद्यते तत्रैव तन्निषेधात्, इह च विधेयस्य सुलोपस्य पदानवयवत्वात् ।पदान्तस्य स्थाने विधा॑विति व्याख्याने तु इह यकारस्य स्थानिवद्भावो न सिध्येत्, लोपस्य पदान्तसकारस्य स्थाने विधानात् । अत्र हशि चेत्युत्वे तु कर्तव्ये यकारो न स्थानिवद्भवति, उकारस्य विधीयमानस्य पदचरमावयवत्वात् । एवं च पदान्तविधावित्यस्य एषो यनित्येतदुत्वविषये उदाहरणम् । सुलोपविषये तु प्रत्युदाहरणमिति भाष्ये स्पष्टम् । बाष्यप्रदीपोद्द्योते स्पश्टतरमेतत् । पदान्तविधौ कानि सन्तीत्याद्युदाहरणमनुपदमेव मूले स्पष्टीभविष्यति । द्विर्वचने सुध् य् इतयुदाहरणम् । नचेह द्वित्वे कर्तव्ये यकारस्य स्थानिवद्भावविरहेऽपि तन्निषेधे स्थानिवद्भावः स्यादेवेति वाच्यम्, अनचि चेति द्वित्वस्याऽनैमित्तिकतयातद्विषये यकारस्थानिवद्भावस्यानपेक्षितत्वेन तत्र तन्निषेधस्य वैयथ्र्यापत्त्या द्विर्वचनशब्देनात्र अचि नेति द्वित्वनिषेधस्यैव विवक्षितत्वादिति भावः । वरे यथा — यायावरः । 'यश्च यङ' इति याधातोर्यङन्ताद्वरच् ।सन्यङो॑रिति द्वित्वम् । यायाय वर इति स्थि अतो लोप इति यङोऽकारस्य लोपः ।लोपो व्यो॑रिति यकारलोपः । अत्र अजाद्यार्धधातुकमाश्रित्य 'अतो लोप इटि च' इत्याकारलोपे कर्तव्ये अल्लोपो न स्थानिवत् । यलोपे यता — यातिः । याध#आतोर्यङि द्वित्वं । क्तिच् । यायाय तीति स्थिते-अतो लोपः ।लोपो व्यो॑रिति यलोपः । अल्लोपस्य स्थानिवत्त्वादातो लोपः । लोपो व्योरिति यलोपः । यातिरिति रूपम् । अत्र अल्लोपो यलोपे कर्तव्ये न स्थानिवत् । न च वाय्वोरित्यत्रापि लोपो व्योरिति यलोपे कर्तव्ये उकारादेशस्य वकारस्य स्थानिवत्त्वनिषेधः स्यादिति वाच्यं, स्वरदीर्घयलोपेषु लोप एवाजादेशो न स्थानिवदिति वार्तिके परिगणनात्, इह च वकारस्य लोपरूपत्वाऽभावात् । स्वरविधौ यथा — चिकीर्षकः । चिकीर्ष इति सन्नन्तात् ण्वुल् । अकादेशः । सनोऽकारस्य अतो लोपः । अत्र ईकारस्य वितीत्युदात्तत्वे कर्तव्ये अल्लोपो न स्थानिवत् । यद्यपि ईकारोऽल्लोपस्थानीभूतादकारान्नाव्यवहितपूर्व इति स्थानिवद्भावस्य प्राप्तिरिह नास्ति, तथाप्यस्मादेव ज्ञापकात् पूर्वसूत्रे पूर्वत्वं व्यवहिताव्यवहितसाधारणम् । तत्प्रयोजनं तु पूर्वसूत्र एवोक्तम् ।सवर्णविधो यथा — शिण्ड्ढि । शिष् इति धातो रौधादिकाल्लोण्मध्यमपुरुषैकवचनम् । सिप् श्नम् । शिनष् सि । हित्वम् । धित्वम् । ष्टुत्वम् । षस्य जश्त्वं डकारः । शिनड्ढि । श्नसोरल्लोपः । नश्चापदान्तस्येत्यनुस्वारः । अनुस्वारस्य ययीति तस्य परसवर्णो णकारः । शिण्ड्ढि इति रूपम् । अत्र परसवर्णे कर्तव्ये अल्लोपो न स्थानिवत् । वस्तुतस्तु सवर्णविधौ नेदमुदाहरणम् । श्नमकारस्य लोपोऽत्र अजादेशः । तत्स्थानीभूतः श्नमकार एव । तस्मिन् सति नकारस्यानुस्वारप्रसक्तिरेव नास्ति । तथा चानुस्वारस्य स्थानीबूतादचः पूर्वत्वेन कदाप्यदृष्टत्वात्तस्य परसवर्णे कर्तव्ये अचः परस्मिन्नित्यलोपस्य स्थानिवत्त्वं न प्रसक्तमिति किं तत्प्रतिषेधेन । यत्तु तत्वबोधिन्याम — अनुस्वारस्य स्थानिभूतो नकारः श्नमकारात् पूर्वत्वेन दृष्ट इति तत्स्थानिकानुस्वारस्यापि तत्पूर्वत्वेन दृष्टत्वं, स्थानिद्वारापि पूर्वत्वाभ्युपगमादित्युक्तम् । एवं सति तितौमाचष्टे तितापयतीत्यत्र पुगागमो न स्यात् । 'तत्करोति तदाचष्टे' इति णिच् । इष्ठवद्भावादुकारस्य टेरिति लोपः । अचो ञ्णितीति तकारादकारस्य वृद्धिराकारः । पुगागमः । तितापीत्यस्मात् लट् तिप् शप् । गुणः । अयादेश#ः । तितापयतीति रूपम् । अत्र अचो ञ्णितीति वृद्ध्या लब्धस्य आकारस्य पुगागमे कर्तव्ये उकारलोपस्य स्थानिवद्भावे सति उकारेण व्यवधाने णिपरकत्वाऽबावात्पुगागमो न स्यात् । आकारस्य लोपस्थानिभूतादुकारात्पूर्वत्वस्य स्वतोऽभावेऽपि स्थानिद्वारा सत्त्वादिति सिद्धान्तरत्नाकरे दूषितम् । प्रौढमनोरमाव्याख्याने तु शब्दरत्ने पादमाचष्टे पादयति, ततः क्विप् पात् हसतीत्यादौ 'झयो हः' इति पूर्वसवर्णे कर्तव्ये पूर्वस्मात्परस्य विधिरिति पञ्चमीसमासप्राप्तस्थानिवद्भावनिषेधार्थमिह सूत्रे सवर्णग्रहणिति प्रपञ्चितम् । अनुस्वारविधौ यथा — शिंषन्ति । शिष्धातोर्लटि झिः । झोऽन्तः । श्नसोरल्लोपः । नस्चापदान्तस्येत्यनुस्वारः । शिंषन्ति । इह तु न परसवर्णः, षकारस्य यय्त्वाभावात् । अत्र अनुस्वारे कर्तव्ये अल्लोपो न स्थानिवत् । अत्र दीर्घविधौ यथा-प्रतिदीव्ना । हलि चेति दकारादिकारस्य दीर्घे कर्तव्ये अल्लोपो न स्थानिवत् । जइआधौ यथा — ॒सग्धिश्च मे॑ । अद भक्षणे क्तिन् । बहुलं छन्दसीति घस्लादेशः । 'घसिभसोर्हलि च' इत्युपधालोपः ।झलो झली॑ति सलोपः । झषस्तथोरिति तकारस्य धत्वम् । 'झलाञ्जश् झशि' इति जश्त्वेन घकारस्य गकारः । समाना ग्धिः=अदनं-सग्धिः । समानस्य छन्दसीति संभावः । अत्र जश्त्वे कर्तव्ये उपधालोपो न स्थानिवत् । चर्विधौ यथा — जक्षतुः । घसेर्लिटि अतुस् । द्वित्वम् । 'हलादिश्शेषः'अभ्यासे चर्चे॑ति जश्त्वम् । 'कुहोश्चुः' इति जकारः ।गमहने॑त्युपधालोपः । 'खरि च' इति चर्त्वं ककारः ।शासिवसी॑ति षः । अत्र चर्त्वे कार्ये उपधालोपो न स्थानिवत् । भाष्ये तुपूर्वत्रासिद्धे न श्थानिव॑दित्यवष्टभ्य द्विर्वचनसवर्णानुसारदीर्घजश्चरः प्रत्याख्याताः । किञ्चदीर्घा दाचार्याणा॑मित्युत्तरम् — ॒अनुस्वारस्य ययि परसवर्णः॑ 'वा पदान्तस्य' 'खरि च' 'वावसाने'अणोऽप्रगृह्रस्यानुनासिकः॑ इति पञ्चसूत्रीपाठ इति 'हलो यमां यमि' इति सूत्रस्थबाष्यसंमतः सूत्रक्रमः ।एवं चशिण्ड्ढी॑त्यत्र न परसवर्णप्रसक्तिः । परसवर्णे कर्तव्ये षकारस्थानिकस्य जश्त्वस्यासिद्धत्वेन यय्परकत्वाऽभावादिति सर्वथापि सवर्णविधौ शिण्ड्ढीति नोदाहसरणमित्यास्तां तावत् । इति स्थानीति । अनेन सूत्रेण सुध् य् इत्यत्र द्वित्वनिषेधे कर्तव्ये यकारस्य स्थानिवत्त्वनिषेध इत्यर्थः । एवं चाच्परकत्वाभावेन अनचि चेति निषेधाभावाद्धकारस्य द्वित्वं निर्बाधमिति भावः । तथाच सुध् ध् यिति स्थितम् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु</p>
<hr />
<p>द्विर्वचने यलोपादौ च तावत् तदेव विधेयम्, न तु तस्य व्यवस्थितस्य किञ्चित् । कौ स्त इत्यादौ तु पदान्तस्य सतः कार्यमावादि पदान्तस्य वाऽऽवादेर्विधानमित्युभयथा सम्भवः । एवं वरेविधावपि । तथापि सर्वग्रहाय भावसाधन एव विधिशब्दः । एतेष्विति । पदान्तादिविधेयभेदेन भिन्नानि यानि विधानानि एतेष्वित्यर्थः । पूर्वविधावित्यादि । यद्यपि व्याकरणे न पदानि संस्क्रियन्ते, न वाक्यम्, तथापि वाक्यगते स्त इत्यादिके पदे व्युत्पाद्यमाने कावित्यादेः पदस्यासत्यपि निमितत्वे सन्निधानमविरुद्धम् । ततश्चानादिष्टादचः पूर्वत्वसम्भवादस्ति स्थानिवत्वप्रसङ्ग इति भावः । दध्यत्रेति । स्थानिवद्भावप्रतिषेधसामर्थ्याद् 'असिद्धं बहिरङ्गमन्तरङ्गे' इत्येतदपि न प्रवर्तते । शच्यावित्यादावपि बहिर्भूताजपेक्षत्वाद्यण् बहिरङ्ग एव 'वर' इति निपातनादलुक् । यायावर इति । ङित्यं कौटिल्ये गतौ' इति यङ् । अतो लोपः परनिमितक इति । ' आर्द्धधातुके' इति परसप्तमीपक्ष इति भावः । तथा च 'अनुदातेतश्च हलादेः' इत्यत्रादिग्रहणम् । असति हि तस्मिन् हलन्तादिति विज्ञायेत, ततश्च जुगुप्सनो मीमांसन इत्यत्र युज्न स्यादिति । यदि च सा विषयसप्तमी स्यात्, प्रगेव प्रत्ययोत्पतेरतो लोपे सति हलन्तत्वादत्रापि युच् सिद्धः स्यात् । यतु 'अचो यत्' इत्यत्र वक्ष्यति - 'अज्ग्रहणं किम्, यावता हलन्ताण्ण्यं वक्ष्यति ? अजन्तभूतपूर्वादपि यथा स्याद्-दित्स्यम्, धित्स्यमिति । तद्विपयसप्समीपक्ष इति वेदितव्यम् । परसप्तमीपक्षे हि प्राक्प्रत्ययोत्पतेरतो लोपाभावादनुपपन्नं तत्स्यात् । कण्डूअयतेः क्तिनि कृत इति । 'क्तिन्नावादिभ्यो वक्तव्यः' इत्यनेनेति भावः । 'क्तिचि' इति तु युक्तः पाठः । कण्डूअतिरित्यत्राल्लोपस्य स्थानिवत्वादुवङ् प्राप्नोति, अस्तु; च्छवोः शूठ' इत्यूट् भविष्यति । न चोठ।ल्पि स्थानिवत्वम्, आदिष्टादचः पूर्वत्वात् । अत एवोठः पुनरुवङ् न भवति । परसवर्णे न स्थानिवद्भवतीति । ननु श्नसोरल्लोपे कृते पश्चादनुस्वारो भवन्नादिष्टादचः पूर्व इति कथमस्य परसवर्णे कर्तव्ये स्थानिवत्वप्रसङ्गः ? स्यादेतत्स्थानिनो नकारस्यानादिष्टादचः पूर्वत्वादादेशोऽनुस्वारोऽपि स्थानिवद्भावादनादिष्टादचः पूर्व इति, तन्न; न ह्यनादिष्टादचः पूर्वत्वं नाम शास्त्रीयं यदतिदिश्येत । एवं तर्ह्यनादिष्टादचः पूर्वत्वापेक्षेऽचः परस्मिन्नत्यतिदेशे कर्तव्ये स्थानिवदादेश इत्येतत् प्रवर्तते, अतः सवर्णग्रहणं कृतम् । शिषन्तीति । यद्यपि शिण्ढैइत्येवानुस्वारविधेरप्युदाहरणम्, तथापि तस्मिन्नेवोदाहृते परसवर्णविधौ स्थानिवत्वनिषेधः, तस्य स्थानिनोऽनुस्वारस्यापि विधौ स्थानिवत्वप्रतिषेधमन्तरेणानुपपन्न इति पृथगनुस्वारग्रहणं न कर्तव्यमित्याशङ्का निराकरणाय केवलानुस्वारोदाहरणं दर्शितम् । प्रतिदीव्नेति । प्रतिपूर्वाद्दिवेः 'कनिन्युवृषितक्षिराजिधन्विद्यौप्रतिदिवः' इति कनिन्प्रत्ययः भस्येत्यधिकृत्येति । परनिमितकत्वोपपादनार्थः । किमिदमुक्तम्हलि चोपधायां चेति दीर्घत्वं न स्यादिति, उपधायाञ्चेत्येतल्लेखकैः प्रमादाल्लिखितम्, तथा चोपधायाञ्चेत्यत्र वक्ष्यति-प्रतिदीव्नेत्यत्र 'हलि च' इति दीर्घत्वमिति । अस्माद्वचनाद्भवतीति । ङ भकुर्छुअराम्' इति तु प्रतिषेधो रेफवकारान्तस्य भस्येत्यत्र न प्रवर्तते । झलो झलीति सलोप इति । सकारे सिचो लोप इत्येततु नाश्रीयते, तस्मिंस्त्वाश्रिते छान्दसत्वाद्वर्णलोपः । बहुखट्वक इति । अत्र स्थानिवद्भावद् 'ह्रस्वान्तेऽन्त्यात्पूर्वम्' इति खकारा कारस्योदातत्वं न भवति,'कपि पूर्वम्' इत्येतदेव तु भवति । किर्योः, गिर्योरिति । 'कृग्रोरिच्च' इति व्युत्पत्तिपक्ष एतदुदाहृतम् । 'उपाधायाञ्च' <a href="8.2.78.html">8.2.78</a> इत्यत्रत्वव्युत्पत्तिपक्षमाश्रित्य वक्ष्यति - 'उणादयोऽव्युत्पन्नानि प्रातिपदिकानि, इति किर्योगिर्योरित्यादिषु दीर्घो न भवति' इति । 'क्विलुगुपधात्वचङ्परनिर्ह्रासकुत्वेष्वजादेशो न स्थानिवद्भवति' इति वक्तव्यम् । क्वि-क्वौ यद्विधीयते तत्र कर्तव्ये यत्र कुत्रचित् कृतोऽजादेशो न स्थानिवद्भवतीति; लवमाचक्षाणो लौः, अत्र णिचि यष्टिलोपः, यश्च क्वौ णिलोपस्तदुभयमपि 'च्छवोः शूठ' इति वकारस्य क्विनिमिते ऊठि कर्तव्ये न स्थानिवद्भवतीति 'एत्येधत्यूठसु' इति वृद्धिः । ये तु 'क्वौ लुप्तं न स्थानिवत्' इति पठन्ति तेषामेतन्न स्यात् । तथा पिपठिषतेः क्वौ, अतो लोपे नपुंसके बहुवचने जसिझल्लक्षणे नुमि जस्निमितेऽपि कर्तव्येऽयो लोपस्य स्थानिवत्वनिषेधः स्यात्, क्वौ कृतत्वात् । क्वौ विधिं प्रतीत्यत्र तु पक्षे प्रतिषेधो न भवति, पिपठीषि ब्राह्मणकुलानि, नुम्यसति शान्तमहतः' इति दीर्घत्वं न भवति । देवयतेद्यौउÇरित्यत्रोभयथापि सिध्यति । लुक्-लुका लुप्ते न स्थानिवत्, आमलक्या विकारफलम् ङित्यं वृद्धशरादिभ्यः' इति मयटः 'फले लुक्' 'लुक्तद्धितलुकि' इति ङीपो लुक् परिनिमितकः यस्येति लोपे न स्थानिवद् भवति । केचित्वेतदर्थं सूत्रे वराई उ वरे इति ईकारप्रश्लेषं वर्णयन्ति, ईविधिं प्रति न स्थानिवदिति । उपधात्वेउपधात्वे कर्तव्ये न स्थानिवत् । परिखअशब्दाच्चातुरर्थिके णिकृते पारिखे भवः पारिखीय इति 'वृद्धादकेकान्तखोपधात्' इति छाए न स्यात्, आकारलोपस्य स्थानिवत्वादनुपधाखकार इति । प्रत्ययविधिविषयं चैतत्, यत्रोपधासंज्ञानिबन्धन प्रत्ययो विधातुमिष्यते तत्रैवेत्यर्थः, घटयतीत्यादौ तु तन्न भवति । चङ्परो ये निर्हासो ह्रस्वस्तत्र न स्थानिवद्भवति - वादितवन्तं प्रयोजितवान् अवीवदद् वीणां परिवादकेन, योऽसौ णौ णिर्लुप्यते तस्य स्थानिवद्भावाद् णौ चङ्युपधाया ह्रस्वो न स्यात्, यश्चङ्परो णिर्न तस्मिन्नङ्गस्योपधा, यस्मिंश्चाङ्गस्योपधा न चङ्पर इति । कुत्वम् - पाचयतेः क्तिचि पाक्तिः । कुत्वमुपलक्षणम् । लेहयतेर्लेढिः, दोहयतेर्दोग्धिः, याचयतेर्याक्तिः, वेशयतेर्वेष्टिरित्यादि ॥</p></div>