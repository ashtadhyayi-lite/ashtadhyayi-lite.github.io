<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.3.5.html"><button class="muted-button">Prev 1.3.5</button></a>
        <a href="1.3.7.html"><button class="muted-button">Next 1.3.7</button></a>
        </nav><h2 class="title">षः प्रत्ययस्य</h2><p class="sname"><font color=blue>1-3-6 षः प्रत्ययस्य</font> <font color="DeepPink"> धातवः</font> <font color="ForestGreen">इत्</font> <font color="Red">आदिः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>उपदेशे प्रत्ययस्य आदिः षः इत् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>प्रत्ययस्य औपदेशिकस्वरूपस्य आदिस्थः षकारः इत्संज्ञकः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>The letter ष् at the beginning of the औपदेशिक form of a प्रत्यय is called 'इत्' ।</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>षकारः प्रत्ययस्य आदिः इत्संज्ञः भवति। <b>शिल्पिनि ष्वुन्</b> <a href="3.1.145.html">3.1.145</a> नर्तकी, रजकी। प्रत्ययस्य इति किम्? षोडः, षण्डः, षडिकः। आदिः इत्येव अविमह्योष्टिषच् अविषः, महिषः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>प्रत्ययस्यादिः ष इत्स्यात् ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>प्रत्ययस्यादिः ष इत्संज्ञः स्यात्। जल्पाकः। भिक्षाकः। कुट्टाकः। लुण्टाकः। वराकः। वराकी॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'इत्' इति संज्ञा । इयम् संज्ञा <b>उपदेशेऽजनुनासिक इत्</b> <a href="1.3.2.html">1.3.2</a> इत्यस्मात् <b>लशक्वतद्धिते</b> <a href="1.3.8.html">1.3.8</a> इत्येतेषु सूत्रेुषु पाठिता अस्ति । एतेषाम् सूत्राणाम् सङ्कलनम् 'इत्संज्ञाप्रकरणम्' नाम्ना ज्ञायते । अस्य प्रकरणस्य इदम् पञ्चमं सूत्रम् । <b>अनेन सूत्रेण प्रत्ययस्य औपदेशिकस्वरूपस्य (मूलस्वरूपस्य) आदौ विद्यमानस्य षकारस्य इत्संज्ञा विधीयते</b> । एतादृशः आदिस्थः षकारः अष्टाध्याय्याम् आहत्य 17 प्रत्ययानाम् औपदेशिकस्वरूपे वर्तते । एतेषु त्रयः प्रत्ययाः कृत्संज्ञकाः सन्ति, अन्ये चतुर्दश प्रत्ययाः तद्धितसंज्ञका सन्ति ।एतेषम् आवली इयम् —</p>
<p><list></p>
<ol>
<li>
<p><b>त्रयः कृत्संज्ञकाः प्रत्ययाः</b> — षाकन्, ष्ट्रन्, ष्वुन् ।</p>
</li>
<li>
<p><b>चतुर्दश तद्धितसंज्ञकाः प्रत्ययाः</b> —  ष, षच्, षङ्गवच्, षिकन्, षेण्यण्, ष्कन्, ष्टरच्, ष्ठच्, ष्ठन्, ष्ठल्, ष्फक्, ष्यङ्, ष्यञ्, ष्फ ।</p>
</li>
</ol>
<p></list></p>
<p>एतेषु सर्वेषु आदौ विद्यमानस्य षकारस्य <b>षः प्रत्ययस्य</b> <a href="1.3.5.html">1.3.5</a> इत्यनेन इत्संज्ञा भवति । अतः एते सर्वे प्रत्ययाः 'षित्-प्रत्ययाः' नाम्ना अपि ज्ञायन्ते ।</p>
<p><title>इत्संज्ञकवर्णस्य लोपः</title></p>
<p>प्रक्रियायाः प्रारम्भे इत्संज्ञकवर्णस्य <b>तस्य लोपः</b> <a href="1.3.9.html">1.3.9</a> इत्यनेन नित्यम् लोपः भवति ।</p>
<p><title>प्रत्ययस्य आदौ विद्यमानस्य षकारस्य इत्संज्ञायाः प्रयोजनम्</title></p>
<p>प्रत्ययस्य आदौ विद्यमानस्य इत्संज्ञकस्य षकारस्य प्रयोजनम् अस्ति <b>स्त्रीत्वं द्योतयितम् ङीष्-प्रत्ययविधानम् ।</b> इति । षित्-प्रत्ययान्तशब्दात् स्त्रीत्वं द्योतयियम्  स्त्रीप्रकरणस्थेन <b>षिद्गौरादिभ्यश्च</b> <a href="4.1.41.html">4.1.41</a> इत्यनेन 'ङीष्' इति स्त्रीप्रत्ययस्य विधानम् भवति । यथा, 'नृत्' धातोः <b>शिल्पिनि ष्वुन्</b> <a href="3.1.145.html">3.1.145</a> इति सूत्रेण ष्वुन्-प्रत्यये कृते 'नर्तक' इति शब्दः सिद्ध्यति । अस्य शब्दस्य स्त्रीत्वं द्यौतयितुम् वस्तुतः <b>अजाद्यतष्टाप्</b><a href="4.1.4.html">4.1.4</a> इत्यनेन टाप्-प्रत्ययः भवेत् । परन्तु 'नर्तक' इति शब्दः षित्-प्रत्ययान्तः अस्ति, अतः अत्र टाप्-प्रत्ययं बाधित्वा <b>षिद्गौरादिभ्यश्च</b> <a href="4.1.41.html">4.1.41</a> इत्यनेन 'ङीष्' इति प्रत्ययः विधीयते । प्रक्रिया इयम् -</p>
<p><pr></p>
<p>नृत्यं शिल्पम् अस्याः [कृद्वृत्तिः]</p>
<p>→ नृत् + ष्वुन् + ङीष् [<b>शिल्पिनि ष्वुन्</b> <a href="3.1.145.html">3.1.145</a> इति ष्वुन्-प्रत्ययः । ततः स्त्रीत्वं द्योतयितुम्  <b>षिद्गौरादिभ्यश्च</b> <a href="4.1.41.html">4.1.41</a> इत्यनेन 'ङीष्'-प्रत्ययः]</p>
<p>→ नृत् + वु + ई [ष्वुन्-प्रत्यये षकारस्य <b>षः प्रत्ययस्य</b> <a href="1.3.6.html">1.3.6</a> इत्यनेन, तथा च नकारस्य <b>हलन्त्यम्</b> <a href="1.3.3.html">1.3.3</a> इत्यनेन इत्संज्ञा । ङीष्-प्रत्यये ङकारस्य <b>लशक्वतद्धिते</b> <a href="1.3.8.html">1.3.8</a> इत्यनेन इत्संज्ञा, तथा च षकारस्य <b>हलन्त्यम्</b> <a href="1.3.3.html">1.3.3</a> इत्यनेन इत्संज्ञा । सर्वेषाम् इत्संज्ञकवर्णानाम् <b>तस्य लोपः</b> <a href="1.3.9.html">1.3.9</a> इति लोपः ]</p>
<p>→ नृत् + अक + ई ['वु' इत्यस्य <b>युवोरनाकौ</b> <a href="7.1.1.html">7.1.1</a> इति अक-आदेशः भवति ।]</p>
<p>→ नर्तक + ई [ऋकारस्य <b>पुगन्तलघूपधस्य च</b> <a href="7.3.86.html">7.3.86</a> इति गुणे कृते, <b>उरण् रपरः</b> <a href="1.1.51.html">1.1.51</a> इति रपरः अकारः विधीयते ।]</p>
<p>→ नर्तक् + ई [<b>यस्येति च</b> <a href="6.4.148.html">6.4.148</a> इति सूत्रेण ककारोत्तस्य अकारस्य लोपः भवति ।]</p>
<p>→ नर्तकी </p>
<p></pr></p>
<p><title>सूत्रे 'प्रत्यय'ग्रहणस्य प्रयोजनम्</title></p>
<p>अष्टाध्याय्यां प्रत्ययभिन्नेषु स्थलेषु अपि आदौ षकारः भवितुम् अर्हति । यथा, षणँ, ष्ठा, षदॢँ - आदिषु धातुषु आदौ षकारः वर्तते ।  एवमेव 'षट्' इति प्रातिपदिकस्य आदौ अपि षकारः एव विद्यते । परन्तु एतादृशानां षकाराणाम् अनेन सूत्रेण इत्संज्ञा नैव इष्यते । अतएव अस्मिन् सूत्रे 'प्रत्ययस्य' इति शब्दः विशेषरूपेण निर्दिष्टः अस्ति । प्रत्ययस्यैव आदौ विद्यमानस्य षकारस्य इत्संज्ञा भवेत्, प्रत्ययभिन्नानाम् उपदेशानाम् आदौ विद्यमानस्य षकारस्य न - इति अत्र प्रत्ययग्रहणस्य प्रयोजनम् ज्ञेयम् । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p><b>षः प्रत्ययस्य</b> - षऋ प्रत्ययस्य । 'आदिर्ञिटुडवः' इत्यत आदिरित्यनुवर्तते ।उपदेशेऽजनुनासिक इ॑दित्यत इदिति च । तदाह — प्रत्ययस्यादिरिति । षकारस्य इत्संज्ञायां तस्य लोपः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>रजकीति।'षिद्गौरादिभ्यश्च'  इति ङीष्। कथं पुनरत्रोपधालोपः, यावता अनिदितां हल उपधायाः क्ङिति इत्युच्यते? ज्ञापयतिरञ्जेरक्ङित्यपि क्वचिदुपधालोपो भवतीति । षोड इति। षड् दन्ता अस्य वयसि दन्तस्य दतृ षष उत्वम्, दतृदशधासूतरपदादेः ष्टुअत्वम् । षषोऽन्त्यस्योत्वमुतरपदादेर्डकारः, षोडन्तमाचष्टे इति णिचि टिलोपे पचाद्यचि णिलोपः।'षणु दाने' 'ञमन्ताड्डः' , उणादयो बहुलम् इति बहुलवचनात् इत्संज्ञासत्वयोरभावः। षडिक इति। अनुकम्पितः षड्ङ्गुलिः बह्वचो मनुष्यनाम्नष्ठज् वा'ठाजादावूर्द्धं द्वितीयादचः'  इति ङ्गुलिशब्दस्य लोपः, यस्येतिलोपस्य स्थानिवद्भावात् षकारान्तेऽवधौ भसंज्ञाया अभावादन्तर्वर्तिनीं विभक्तिमाश्रित्य पदत्वाज्जश्त्वम्। अत्रेत्संज्ञायां ङीष्प्रसङ्गः। यद्यप्येते समुदाया न क्वाप्युपदिश्यन्ते, षकारस्तु षष उत्वम्, षणु दाने इत्युपदेशस्थो भवति। अविषः महिष इति। अविमह्यएष्टिषच् । नन्वत्र प्रयोजनाभावादेव षकारस्येत्संज्ञा न भविष्यति; ईकारस्य टित्वादेव सिद्धेः। न च पक्षे ङीषर्थः षकारः, ङीपोषऽपि चितः परस्योदातनिवृत्तिस्वरेणोदातत्वात्, सत्यम्; अन्यतरस्यैव श्रवणार्थ उपदेशः स्यादिति टकारस्यापि शङ्क्योत॥</p></div>