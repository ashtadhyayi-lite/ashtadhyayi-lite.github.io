<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.3.5.html"><button class="muted-button">Prev 1.3.5</button></a>
        <a href="1.3.7.html"><button class="muted-button">Next 1.3.7</button></a>
        </nav><h2 class="dev">षः प्रत्ययस्य</h2><p class="sname"><font color=blue>1-3-6 षः प्रत्ययस्य</font> <font color="DeepPink"> धातवः</font> <font color="ForestGreen">इत्</font> <font color="Red">आदिः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>उपदेशे प्रत्ययस्य आदिः षः इत् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>प्रत्ययस्य औपदेशिकस्वरूपस्य आदिस्थः षकारः इत्संज्ञकः भवति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>The letter ष् at the beginning of the औपदेशिक form of a प्रत्यय is called 'इत्' ।</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'इत्' इति संज्ञा । इयम् संज्ञा <b>उपदेशेऽजनुनासिक इत्</b> <a href="1.3.2.html">1.3.2</a> इत्यस्मात् <b>लशक्वतद्धिते</b> <a href="1.3.8.html">1.3.8</a> इत्येतेषु सूत्रेुषु पाठिता अस्ति । एतेषाम् सूत्राणाम् सङ्कलनम् 'इत्संज्ञाप्रकरणम्' नाम्ना ज्ञायते । अस्य प्रकरणस्य इदम् पञ्चमं सूत्रम् । अनेन सूत्रेण प्रत्ययस्य औपदेशिकस्वरूपस्य (मूलस्वरूपस्य) आदौ विद्यमानस्य षकारस्य इत्संज्ञा विधीयते ।  </p>
<p><title>परिगणनम्</title></p>
<p>अष्टाध्याय्याम् आहत्य १७ प्रत्ययेषु औपदेशिकस्वरूपे आदिस्थः वर्णः षकारः अस्ति -</p>
<p>अ) त्रयः कृत्संज्ञकाः प्रत्ययाः - षाकन्, ष्ट्रन्, ष्वुन् ।</p>
<p>आ) चतुर्दश तद्धितसंज्ञकाः प्रत्ययाः -  ष, षच्, षङ्गवच्, षिकन्, षेण्यण्, ष्कन्, ष्टरच्, ष्ठच्, ष्ठन्, ष्ठल्, ष्फक्, ष्यङ्, ष्यञ्, ष्फ ।</p>
<p>एतेषाम् सर्वेषाम् षकारस्य <b>षः प्रत्ययस्य</b> <a href="1.3.5.html">1.3.5</a> इत्यनेन इत्संज्ञा भवति । अतः एते सर्वे प्रत्ययाः 'षित्-प्रत्ययाः' नाम्ना अपि ज्ञायन्ते । </p>
<p><title>इत्संज्ञकवर्णस्य लोपः</title></p>
<p>प्रक्रियायाः प्रारम्भे इत्संज्ञकवर्णस्य <b>तस्य लोपः</b> <a href="1.3.9.html">1.3.9</a> इत्यनेन नित्यम् लोपः भवति । </p>
<p><title>आदिस्थस्य षकारस्य इत्यसंज्ञायाः प्रयोजनम्</title></p>
<p>प्रत्ययस्य आदौ विद्यमानस्य इत्संज्ञकषकारस्य प्रयोजनम् अस्ति <b>षिद्गौरादिभ्यश्च</b> <a href="4.1.41.html">4.1.41</a> इत्यनेन 'ङीष्' इति स्त्रीप्रत्ययस्य विधानम् । यथा -</p>
<p><pr></p>
<p>जल्पनम् शीलम् अस्याः [कृद्वृत्तिः]</p>
<p>--&gt; जल्प् + षाकन् + ङीष् [<b>जल्पभिक्षकुट्टलुण्टवृङः षाकन्</b> <a href="3.2.155.html">3.2.155</a> इति षाकन्-प्रत्ययः । स्त्रीत्वे विवक्षिते <b>षिद्गौरादिभ्यश्च</b> <a href="4.1.41.html">4.1.41</a> इत्यनेन ङीष् प्रत्ययः]</p>
<p>--&gt; जल्प् + आक + ई [इत्संज्ञालोपः]</p>
<p>--&gt; जल्प् + आक् + ई [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>--&gt; जल्पाकी</p>
<p></pr></p>
<p><note>अष्टाध्याय्याः इत्संज्ञाप्रकरणस्य विषये <a href='https://docs.google.com/document/d/1FkBFU-Hzb5s7wVONvpqVZaiL2qtGPtIWYP4GJuhal-A/pub' target='_blank'>अत्र</a> विद्यमानः लेखः अपि अवश्यं द्रष्टव्यः । </note> </p>
<h2 id="kashika">Kashika</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>षकारः प्रत्ययस्य आदिः इत्संज्ञः भवति। <b>शिल्पिनि ष्वुन्</b> <a href="3.1.145.html">3.1.145</a> नर्तकी, रजकी। प्रत्ययस्य इति किम्? षोडः, षण्डः, षडिकः। आदिः इत्येव अविमह्योष्टिषच् अविषः, महिषः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>प्रत्ययस्यादिः ष इत्स्यात् ॥ </p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>प्रत्ययस्यादिः ष इत्संज्ञः स्यात्। जल्पाकः। भिक्षाकः। कुट्टाकः। लुण्टाकः। वराकः। वराकी॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p><b>षः प्रत्ययस्य</b> - षऋ प्रत्ययस्य । 'आदिर्ञिटुडवः' इत्यत आदिरित्यनुवर्तते ।उपदेशेऽजनुनासिक इ॑दित्यत इदिति च । तदाह — प्रत्ययस्यादिरिति । षकारस्य इत्संज्ञायां तस्य लोपः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 1.3.6
sutra: षः प्रत्ययस्य</p>
<hr />
<p>रजकीति।'षिद्गौरादिभ्यश्च'  इति ङीष्। कथं पुनरत्रोपधालोपः, यावता अनिदितां हल उपधायाः क्ङिति इत्युच्यते? ज्ञापयतिरञ्जेरक्ङित्यपि क्वचिदुपधालोपो भवतीति । षोड इति। षड् दन्ता अस्य वयसि दन्तस्य दतृ षष उत्वम्, दतृदशधासूतरपदादेः ष्टुअत्वम् । षषोऽन्त्यस्योत्वमुतरपदादेर्डकारः, षोडन्तमाचष्टे इति णिचि टिलोपे पचाद्यचि णिलोपः।'षणु दाने' 'ञमन्ताड्डः' , उणादयो बहुलम् इति बहुलवचनात् इत्संज्ञासत्वयोरभावः। षडिक इति। अनुकम्पितः षड्ङ्गुलिः बह्वचो मनुष्यनाम्नष्ठज् वा'ठाजादावूर्द्धं द्वितीयादचः'  इति ङ्गुलिशब्दस्य लोपः, यस्येतिलोपस्य स्थानिवद्भावात् षकारान्तेऽवधौ भसंज्ञाया अभावादन्तर्वर्तिनीं विभक्तिमाश्रित्य पदत्वाज्जश्त्वम्। अत्रेत्संज्ञायां ङीष्प्रसङ्गः। यद्यप्येते समुदाया न क्वाप्युपदिश्यन्ते, षकारस्तु षष उत्वम्, षणु दाने इत्युपदेशस्थो भवति। अविषः महिष इति। अविमह्यएष्टिषच् । नन्वत्र प्रयोजनाभावादेव षकारस्येत्संज्ञा न भविष्यति; ईकारस्य टित्वादेव सिद्धेः। न च पक्षे ङीषर्थः षकारः, ङीपोषऽपि चितः परस्योदातनिवृत्तिस्वरेणोदातत्वात्, सत्यम्; अन्यतरस्यैव श्रवणार्थ उपदेशः स्यादिति टकारस्यापि शङ्क्योत॥</p></div>