<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.88.html"><button class="muted-button">Prev 6.1.88</button></a>
        <a href="6.1.90.html"><button class="muted-button">Next 6.1.90</button></a>
        </nav><h2 class="dev">एत्येधत्यूठ्सु</h2><p class="sname"><font color=blue>6-1-89 एत्येधत्यूठ्सु</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <font color="Maroon">आद्</font> <font color="Brown">वृद्धिः</font> <font color="Coral">एचि</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p>आत् एचि एति-एधति-ऊठ्सु एकः पूर्वपरयोः वृद्धिः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p>अवर्णात् परस्य इण्-धातोः एध्-धातोः एच्-वर्णे परे तथा ऊठ्-शब्दे परे पूर्वपरयोः एकः वृद्धि-आदेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p>When an अवर्ण followed by (1) एच् letter of the इण् धातु or एध् धातु, or (2) the word ऊठ्, the पूर्व and पर words undergo a वृद्धि-एकादेश.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p>यदि अकारात् / आकारात् परः -</p>
<p>1) इण्-धातोः एकारादि /ऐकारादि / ओकारादि /औकारादि रूपमागच्छति, अथवा </p>
<p>2) एध्-धातोः एकारादि /ऐकारादि / ओकारादि /औकारादि रूपमागच्छति, अथवा       </p>
<p>3) 'ऊठ्' अयम् शब्दः आगच्छति,  तर्हि - </p>
<p>पूर्वपरयोः स्थाने एकः वृद्धि-एकादेशः भवति ।</p>
<p>उदाहरणानि  - </p>
<p>1) उप + एति → उपैति । अकार-एकारयोः वृद्धि-एकादेशः ऐकारः ।</p>
<p>2) प्र + एधते → प्रैधते । अकार-एकारयोः वृद्धि-एकादेशः ऐकारः ।     </p>
<p>3) 'विश्ववाह्' शब्दस्य तृतीयैकवचनस्य रूपस्य प्रक्रिया इयम् -</p>
<p>विश्ववाह् + टा [तृतीयैकवचनस्य प्रत्ययः]</p>
<p>→ विश्व ऊ आ ह् + आ [<b>वाह् ऊठ्</b> <a href="6.4.132.html">6.4.132</a> इत्यनेन वकारस्य सम्प्रसारणम् ऊकारः । ठकारस्य इत्संज्ञा, लोपः ।]   </p>
<p>→ विश्व ऊ ह् + आ [<b>सम्प्रसारणाच्च</b> <a href="6.1.108.html">6.1.108</a> इति ऊकार-आकारयोः एकः पूर्वरूपः ऊकारः]</p>
<p>→ विश्वौहा [<b>एत्येधत्यूठ्सु</b> <a href="6.1.89.html">6.1.89</a> इति अकार-ऊकारयोः वृद्धि-एकादेशः औकारः।]</p>
<p>4) क्र्यादिगणस्य 'खच्' (भूतप्रादुर्भावे) अयं धातुः पाठभेदेन 'खव्' इत्यपि पठ्यते । खव्-इत्यस्य लट्लकारस्य प्रथमपुरुषैकवचनस्य प्रक्रिया इयम् -</p>
<p>खव् + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ खव् + तिप् [<b>तिप्तस्..</b> <a href="3.4.78.html">3.4.78</a> इति तिप्]</p>
<p>→ खव् + श्ना + तिप् [<b>क्र्यादिभ्यः श्ना</b> <a href="3.1.81.html">3.1.81</a> इति श्ना-विकरणप्रत्ययः]</p>
<p>→ ख ऊठ् + ना + ति [अनुनासिकादौ ङिति प्रत्यये परे <b>च्छ्वोः शूडनुनासिके च</b> <a href="6.4.19.html">6.4.19</a> इति वकारस्य ऊठ्-आदेशः]</p>
<p>→ खौनाति  [<b>एत्येधत्यूठ्सु</b> <a href="6.1.89.html">6.1.89</a> इति अकार-ऊकारयोः वृद्धि-एकादेशः औकारः।]   </p>
<p>अत्र कानिचन वार्तिकानि ज्ञातव्यानि -</p>
<ol>
<li>
<p>&lt;! अक्षादूहिन्यामुपसङ्ख्यानम् !&gt; ।  अक्ष + ऊहिनी = 'अक्षौहिणी'  इत्यत्र गुणं बाधित्वा वृद्धि-एकादेशः भवति ।  (अत्र <b>पूर्वपदात् संज्ञायामगः</b> <a href="8.4.3.html">8.4.3</a> इत्यनेन णत्वं भवति ।)</p>
</li>
<li>
<p>&lt;! स्वादीरेरिण्योः !&gt;   । 'स्वात् ईर-ईरिण्योः' इति विग्रहः । 'स्व' शब्दात् 'ईर' तथा 'ईरिणी' शब्दयोः परयोः वृद्धिः भवति । यथा - स्व + ईर = स्वैर ।  स्व + ईरिणी = स्वैरिणी ।  उभयत्र  गुणापवादः ।</p>
</li>
<li>
<p>ईर् (गतौ) + भावे घञ् प्रत्ययः = ईरः । 'स्वच्छन्दं गमनम्' इति स्वैरम्  ।    </p>
</li>
<li>
<p>ईर् (गतौ) + ताच्छिल्ये णिनिँ प्रत्ययः = ईरिन् । तस्य स्त्रियाम् ङीप्-प्रत्ययः = ईरिणी । स्वच्छन्दं ईरितुं शीलं अस्याः सा  स्वैरिणी ।                     </p>
</li>
<li>
<p>&lt;!प्रादूहोढोढ्येषैष्येषु !&gt; । 'प्रात् ऊह-ऊढ-ऊढि-एष-एष्येषु' इति विग्रहः । प्र-उपसर्गात् परस्य एतेषां शब्दानाम् वृद्धि-एकादेशः भवति इत्यर्थः ।</p>
</li>
<li>
<p>ऊहः = ऊहँ वितर्के  + भावे घञ् । प्र + ऊहः = प्रौहः ।  अयं गुणापवादः । </p>
</li>
<li>
<p>ऊढः = वह् प्रापणे + भूते कर्मणि क्तः । प्रौढः । गुणापवादः । ('ऊढवान्' इत्यस्य विषये अस्य वार्तिकस्य प्रयोगः न भवति, अतः तत्र   'प्रोढवान्' इति गुणादेशं कृत्वैव रूपं सिद्ध्यतीति स्मर्तव्यम् ।  एतत् स्पष्टीकर्तुम् दीक्षितः &lt;ऽअर्थवद्ग्रहणे न अनर्थकस्य ग्रहणम्ऽ&gt; अस्याः परिभाषायाः साहाय्यं स्वीकरोति । 'ऊढवान्' इति अर्थवान् शब्दः , अतः तस्य निर्देशः 'ऊढ' इति तस्य अनर्थकेन शकलेन न भवति इत्यर्थः ।)                                      </p>
</li>
<li>
<p>ऊढिः = वह् प्रापणे + स्त्रियाम् क्तिन् । प्रौढिः । गुणापवादः ।</p>
</li>
<li>
<p>एषः = इषँ (इच्छायाम् / गतौ / आभीक्ष्ण्ये) + भावे घञ्  । प्रैषः । <b>एङि  पररूपम्</b> <a href="6.1.94.html">6.1.94</a> इत्यनेन विहितस्य पररूपस्य अपवादरूपेण अत्र वृद्धिः आगच्छति ।          </p>
</li>
<li>
<p>एष्यः =  इषँ (इच्छायाम् / गतौ / आभीक्ष्ण्ये) + ण्यत्  । प्रैष्यः ।   <b>एङि  पररूपम्</b> <a href="6.1.94.html">6.1.94</a> इत्यनेन विहितस्य पररूपस्य अपवादरूपेण अत्र वृद्धिः आगच्छति । </p>
</li>
<li>
<p>&lt;!ऋते च तृतीयासमासे !&gt; ।  तृतीयासमासे अकारात्  'ऋत' शब्दे परे उभयोः वृद्धि-एकादेशः भवति  । </p>
</li>
</ol>
<p>यथा - 'सुखेन ऋतः' अस्मिन् अर्थे 'सुख + ऋत' इति तृतीया-तत्पुरुषसमासः भवति । अत्र गुणं बाधित्वा अनेन वार्त्तिकेन वृद्धि-एकादेशं कृत्वा 'सुख्  + आर्तः' = सुखार्तः इति रूपं जायते । अत्र अकार-ऋकारयोः वृद्धि-एकादेशस्य रूपेण  <a href="1.1.51.html">1.1.51</a> इति रपरः आकारः आगच्छति । </p>
<p>तृतीयासमासः नास्ति चेत् गुण-एकादेशः एव भवति । यथा - परमश्च असौ ऋतश्च = परमर्तः ।</p>
<ol>
<li>
<p>&lt;!प्रवत्सतरकम्बलवसनार्णदशानामृणे !&gt; । प्र/वत्सतर/कम्बल/वसन/ऋण/दश - एतेषां शब्दानाम् ऋण-शब्दे परे गुणं बाधित्वा पूर्वपरयोः वृद्धि-एकादेशः भवति । </p>
</li>
<li>
<p>प्र + ऋणम् = प्रार्णम् । </p>
</li>
<li>
<p>वत्सतर + ऋणम् = वत्सतरार्णम् । </p>
</li>
<li>
<p>कम्बल + ऋणम् = कम्बलार्णम् ।</p>
</li>
<li>
<p>वसन + ऋणम् = वसनार्णम् ।</p>
</li>
<li>
<p>ऋण + ऋणम् = ऋणार्णम् ।</p>
</li>
<li>
<p>दश + ऋणः = दशार्णः (देशः इत्यर्थः)  । दश + ऋणा = दशार्णा (नदी इत्यर्थः)  ।   </p>
</li>
</ol>
<p>अस्य सूत्रस्य विषये एते बिन्दवः स्मर्तव्याः -          </p>
<ol>
<li>
<p>'एति' इत्यनेन इण्-धातोः निर्देशः क्रियते । तथा च्, 'एधति' इत्यनेन एध्-धातोः निर्देशः क्रियते । &lt;ऽइक्श्तिपौ धातुनिर्देशेऽ&gt; इत्यनेन अत्र श्तिप्-प्रत्ययं प्रयुज्य धातुनिर्देशौ कृतौ स्तः ।</p>
</li>
<li>
<p>अवर्णान्तात् उपसर्गात् परः इण्-धातोः / एध्-धातोः  एजादौ रूपे परे <b>एङि पररूपम्</b> <a href="6.1.94.html">6.1.94</a> इत्यनेन वस्तुतः पररूप-एकादेशः प्राप्यते । तस्य अपवादरूपेण वर्तमानसूत्रेण वृद्धि-एकादेशः विधीयते ।</p>
</li>
<li>
<p>अवर्णात् परः  ऊठ्-शब्दे परे <b>आद्गुणः</b> <a href="6.1.87.html">6.1.87</a> इत्यनेन गुण-एकादेशः प्राप्यते । तस्य अपवादरूपेण वर्तमानसूत्रेण वृद्धि-एकादेशः विधीयते ।</p>
</li>
<li>
<p>इण्-धातोः / एध्-धातोः केवलं एजादि-रूपेषु परेषु एव अस्य सूत्रस्य प्रसक्तिः अस्ति, अन्येषु रूपेषु परेषु न । यथा - इण्-धातोः लट्-लकारस्य प्रथमपुरुष-द्विवचनस्य रूपम् 'इतः' इत्यस्य विषये 'उप + इतः' इत्यत्र <b>आद्गुणः</b> <a href="6.1.87.html">6.1.87</a> इत्यनेन गुण-एकादेशः भवति । तथैव एध् धातोः णिजन्तरूपस्य लुङ्-लकारस्य प्रथमपुरुषैकवचनम् 'इदिधत्' इत्यस्य विषये अपि अस्य सूत्रस्य प्रसक्तिः नास्ति - उप + इदिधत् = उपेदिधत् ।</p>
</li>
<li>
<p>अस्मिन् सूत्रे 'एचि एति' तथा 'एचि  एधति' एतयोः अर्थः 'इण्-धातोः एच्-वर्णादि  रूपम्' तथा 'एध्-धातोः एच्-वर्णादिः रूपम्' इति भवति । अत्र &lt;ऽयस्मिन् विधिः तदादौ अल्ग्रहणेऽ&gt; अनया परिभाषया आदिग्रहणं भवति ।                   </p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p>वृद्धिरेचि इति वर्तते, आतिति च। तदेततेज्ग्रहणम् एतेरेव विशेषणं , न पुनरेधतेः, अव्यभिचारात्, ऊठश्च सम्भवात्। इण् गतौ इत्येतस्मिन् धातौ एचि, एध वृद्धौ इत्येतस्मिनूठि च पूर्वं यदवर्णं ततश्च परो योऽच्, तयोः पूर्वपर्योः अवर्णाचोः स्थाने वृद्धिरेकादेशो भवति। उपैति। उपैषि। उपैमि। उपैधते। प्रैधते। प्रष्ठौहः। प्रष्ठौहा। प्रष्ठौहे। ऊठि आद्गुणापवादो वृद्धिर्विधीयते। एत्येधत्योः तु एङि पररूपापवादः। <b>ओमाङोश्च</b> <a href="6.1.95.html">6.1.95</a> इत्येतत् तु पररूपं न बाध्यते, येन न अप्राप्ते यो विधिरारभ्यते स तस्य बाधको भवतीति, पुरस्तादपवादा अनन्तरान् विधीन् बधन्ते इति वा। तेन इह न भवति, उप आ इतः उपेतः इति। एचि इतेव, उप इतः उपेतः। अक्षादूहिन्यां वृद्धिर्वक्तव्या। अक्षौहिणी। स्वादीरेरिण्योर्वृद्धिर्वक्तव्या। स्वैरम्। स्वैरिणी। प्रादूढोढ्येषैष्येषु वृद्धिर्वक्तव्या। प्रौढः। प्रौढिः। प्रैषः। प्रैष्यः। ऋते च तृतीयासमासेऽवर्णाद् वृद्धिर्वक्तव्या। सुखेन ऋतः सुखार्तः। दुःखेन ऋतः दुःखार्तः। ऋतः इति किम्? सुखेन इतः सुखेतः। तृतीया इति किम्? परमर्तः। समासे इति किम्? सुखेनर्तः। प्रवत्सतरकम्बलवसनानाम्र्णे वृद्धिर्वक्तव्या। प्र प्रार्णम्। वत्सतर वत्सतरार्णम्। कम्बल कम्बलार्णम्। वसन वसनार्णम्। ऋणदशाभ्यां वृद्धिर्वक्तव्या। ऋणार्णम्। दशार्णम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p>अवर्णादेजाद्योरेत्येधत्योरूठि च परे वृद्धिरेकादेशः स्यात् । पररूपगुणापवादः । उपैति । उपैधते । प्रष्ठौहः । एजाद्योः किम् । उपेतः । मा भवान्प्रेदिधत् । पुरस्तादपवादन्यायेनेयं वृद्धिः एङि पररूपम् &lt;{SK78}&gt; इत्यस्यैव बाधिका न तु ओमाङोश्च &lt;{SK80}&gt; इत्यस्य । तेनावैहीति वृद्धिरसाधुरेव ।&lt;!अक्षादूहिन्यामुपसङ्ख्यानम् !&gt; (वार्तिकम्) ॥ अक्षौहिणी सेना ।&lt;!स्वादीरेरिणोः !&gt; (वार्तिकम्) ॥ स्वेनेरितुं शीलमस्येति स्वैरी । लिङ्विशिष्टपरिभाषया स्वैरिणी ।&lt;!प्रादूहोढोढ्येषैष्येषु !&gt; (वार्तिकम्) ॥ प्रौहः । प्रौढः । [(परिभाषा - ) अर्थवद्ग्रहणे नानर्थकस्य ग्रहणम्] । व्रश्चे &lt;{SK294}&gt;ति सूत्रे राजेः पृथग्भ्राजिग्रहणाज्ज्ञापकात् ॥ तेन ऊढग्रहणेन क्तान्तमेव गृह्यते न तु क्तवत्वन्तस्यैकदेशः । प्रोढवान् । प्रौढिः । इष इच्छायां तुदादिः । इष गतौ दिवादिः । इष आभीक्ष्ण्ये क्र्यादिः । एषां घञि ण्यति च एषः एष्यः इति रूपे । तत्र पररूपे प्राप्तेऽनेन वृद्धिः । प्रैषः । प्रैष्यः ॥ यस्तु ईष उञ्छे । यश्च ईष गतिहिंसादर्शनेषु । तयोर्दीर्घोपधत्वात् । ईषः । ईष्यः । तत्राद्गुणे । प्रेषः । प्रेष्यः ॥&lt;!ऋते च तृतीयासमासे !&gt; (वार्तिकम्) ॥ सुखेन ऋतः सुखार्तः । तृतीयेति किम् । परमर्तः ॥&lt;!प्रवत्सतरकम्बलवसनार्णदशानामृणे !&gt; (वार्तिकम्) ॥ प्रार्णम् । वत्सतरार्णमित्यादि ॥ ऋणस्यापनयनाय यदन्यदृणं क्रियते तदृणार्णम् । दशार्णो देशः । नदी च दशार्णा । ऋणशब्दो दुर्गभूमौ जले च ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p>अवर्णादेजाद्योरेत्येधत्योरूठि च परे वृद्धिरेकादेशः स्यात्। उपैति। उपैधते। प्रष्ठौहः। एजाद्योः किम्? उपेतः। मा भवान्प्रेदिधत्। <b>अक्षादूहिन्यामुपसंख्यानम्</b>  (वार्त्तिकम्) । अक्षौहिणी सेना। <b>प्रादूहोढोढ्येषैष्येषु</b> (वार्त्तिकम्)। प्रौहः। प्रौढः। प्रौढिः। प्रैषः। प्रैष्यः। <b>ऋते च तृतीयासमासे</b>  (वार्त्तिकम्)। सुखेन ऋतः सुखार्तः। तृतीयेति किम्? परमर्तः। <b>प्रवत्सतरकम्बलवसनार्णदशानामृणे</b> (वार्त्तिकम्) । प्रार्णम्, वत्सतरार्णम्, इत्यादि॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p><b>एत्येधत्यूठ्सु</b> - एत्येधत्यूठसु । एतिश्च एधतिश्च ऊठ्चेति विग्रहः । एतीति एधतीति चईक्श्तिपौ धातुनिर्देशे॑ इति श्तिपा निर्देशः । इण् गताविति, एध वृद्धाविति च धातू विवक्षितौ । एचीत्यनुवर्तते ।यस्मिन्विधि॑रिति तदादिग्रहणम् । एजादाविति लभ्यते । तच्च एत्येधत्योरेव विशेषणं, न तूठोऽसंभवात् ।एकः पूर्वपरयो॑रित्यधिकृतम् । आद्गुण इत्यत आदिति पञ्चम्यन्तमनुवर्तते । तदाह — अवर्णादित्यादिना । उपैतीति । इण्धातोर्लट् । तिप् शप् लुक् । 'सार्वधातुक' इति इकारस्य गुण एकारः । उप-एतीति स्थितेऽनेन वृद्धिः । उपैधत इति । एधधातोर्लट् । आत्मनेपदं तादेशः । शप् ।टित आत्मनेपदाना॑मित्येत्वम् । उप एधते इति स्थितेऽनेन वृद्धिः । प्रष्ठौह इति । प्रष्ठं वहतीति प्रष्ठवाट् ।वहश्चे॑ति ण्विः । 'वेरपृक्तस्ये' इति वलोपः । 'अत उपधाया' इति वृद्धिः । ततः शसिवसोः सम्प्रसारण॑मित्यतः संप्रसारणमित्यनुवृत्तौ 'वाह ऊठ्' इति संप्रसारण संज्ञकस्य ऊठःसम्प्रसारणाच्चे॑ति पूर्वरूपम् । प्रष्ठ ऊहिति स्थितेऽनेन वृद्धिरौकारः । नन्वत्र एत्येधतिग्रहणं व्यर्थम्, उपैति उपैधत इत्यत्र वृद्धिरैचीत्यनेनैव वृद्धिसंभवात् । ऊठग्रहणमपि व्यर्थं, वृद्धिरेचीत्य#एव सिद्धेः । वाह ऊठग्रहणानार्थक्यं, संप्रासरणेन कृतत्वात् । गुणस्तु प्रत्ययलक्षणत्वात् । एज्ग्रहणाद्वृद्धिः॑ इति वार्त्तिककृता तथैवोक्तत्वात् । ऊठ्ग्रहणं न कर्तव्यम् ।वाह॑इत्येव सूत्पमस्तु । भस्य वाहः संप्रसारणं स्यादिति संप्रसारणमेव विधीयतां, ततश्च वकारस्य उकारे संप्रसारणे पूर्वरूपे सति उहिति स्थिते प्रत्ययलक्षणमाश्रित्य ण्विप्रत्यये परे उकारस्य लघूपधगुणे ओकारे कृते प्रष्ठ-ओहिति स्थिते वृद्धिरेचीति वृद्धिरिति वार्तिकार्थः । तस्मादेत्येधत्यूठसु इति सूत्रं व्यर्थमित्यत आह —  पररूपगुणापवाद इति । एत्येधत्योरेङि पररूपमित्यस्य, ऊठि आद्गुण इत्यस्यायमपवाद इत्यर्थः । यदि हि बाहः सम्प्रसारणमेव विधीयेत न तूठ्, तर्हि वस्य संप्रसारणेन उत्वे कृते पूर्वरूपे सति तस्य लघूपधगुणो न भवति तस्मिन् कर्तव्ये बहिर्भूतशस्प्रत्ययापेक्षभसंज्ञापेक्षसंप्रसारणाश्रित पूर्वरूपस्य बहिरङ्गतयाऽत्राऽसिद्धत्वात् । तथाच गुणाऽभावे प्रष्ठ-उ-आहिति स्थिते पूर्वरूपे प्रष्ठ-उह् इति स्थिते 'आद्गुण' इति गुणे ओकारे 'प्रष्ठोह' इति स्यात् । संप्रसारणसंज्ञकस्य ऊठो विधौ तु प्रष्ठ ऊ आहिति स्थिते पूर्वरूपे लघूपधगुणस्याऽप्रसक्ततया ओकारस्याऽभावादूकारस्यैव सत्त्वाद्वृद्धिरेचीत्यस्याऽप्रसक्तेराद्गुण इति प्राप्ते एत्येधत्यूठ्स्विति वृद्धौ 'प्रष्ठौह' इति सिध्यतीत्यूठ्ग्रहणमावश्यकमिति वाहौउठ सूत्रे समुदाहृतवार्तिकं भाष्ये दूषितमित्यास्तां तावत् । उपेत इति । इण्धातोर्लट् तस् शप् लुक् ।सार्वधातुकमपि ॑दिति तसो ङित्त्वात्तास्मिन् परत इकारस्य न गुणः । अत्र इण्धातोरेजादित्वाऽभावात्तस्मिन्परतो न वृद्धिः । मा भवान्प्रेदिधदिति । एधधातोर्णिच् । लुङ् तिप् । 'नित्यं ङितः' इति इकारलोपः । 'णिश्रिद्रुरुआउभ्य' इति चङ् ।णौ चङ्युपधाया ह्रस्वः॑ ।चङी॑त्यजादेर्द्वितीयस्य धिशब्दस्य द्वित्वम् ।अभ्यासे चर्चे॑ति जश्त्वम् । 'न माङ्योग' इत्याडभावः । भवच्छब्दयोहगात्प्रथमपुरुषः । तच्च तिङन्ताधिकारे स्पष्टीभविष्यति । प्र-इदिधदिति स्थिते एत्येधतीति न वृद्धिः, एधधातोरेजादित्वाऽभावात् । तत्र एजादित्वविशेषणाऽभावे तु इहापि वृद्धिः स्यात् । न च णौ चङीत्येकारस्य ह्रस्वेन इकारे सति नायमेधधातुरिति वाच्यम्, एकदेशविकृतस्यानन्यत्वात् । अत्र माङं विहाय प्रेदिधदिति न प्रत्युदाहृतम् । तथा सति आडजादीनामित्याडागमे आटश्चेति वृद्धौ ऐदिधदिति स्यात् । तत्र एधतेरेजादित्वाद्वृद्धिरिष्टैव । भवच्छब्दस्तु चिन्त्यप्रयोजनः । ननु आ इहि, आद्गुणः, एहि, अव-एहीति स्थिते एकादेशस्य गुणस्य एकारस्य अन्तादिवच्चेति परादिवद्भावेन,आद्यन्तवदेकस्मि॑न्निति व्यपदेशिवद्भावेन च , च इण्धातोरेजादित्वात्तस्मिन् परेएङिपररूप॑मिति पररूपं बाधित्वा एत्येधत्यत्यूठ्स्विति वृद्धौअवैही॑ति इष्टं न स्यात् । न च ओमाङोश्चेति पररूपेण तन्निर्वाहः शङ्क्यः । एत्येधतीति वृद्धिर्हि यथा एङि पररूपमित्यस्यापवादस्तथा ओमाङित्यस्याप्यपवादः;येन नाप्राप्तिन्यायसाम्यादित्यत आह — पुरस्तादिति ।पुरस्तादपवादा अनन्तरान्विधीन्बाधन्ते नोत्तरा॑निति न्यायः । पूर्वपठिता अपवादा अव्यवहितानेवोत्तररान्विधीन्बाधन्ते न तु व्यवहितानित्यर्थः । प्रकृते च एत्येधत्यूठ्सु इत्युत्तरं कानिचित् सूत्राणि पठित्वाएङि पररूप॑मिति पठित्वा पुनः कतिपयसूत्राणि पठित्वा पुनः ओमाङोश्चेति पठितम् । ततश्चोक्तन्यायेनएत्येधती॑ति वृद्ध्याएङि पररूप॑मित्येव बाध्यते न त्वोमाङोश्चेति पररूपमपीति भावः । वस्तुतस्तु एत्येधतीति वृद्धिरोमाङोश्चात्यस्यापवाद एव न भवति, उपैतीत्यादावप्राप्तेऽपि तस्मिन्नेत्येधतीति वृद्धेरारम्भात् । अतः पुरस्तादपवादा॑ इति न्यायस्य नायं विषयः । ततस्च अव-एहीत्यत्र एत्येधतीति बाधित्वा परत्वादोमाङोश्चेति पररूपं न्याय्यमित्येव वक्तुमुचितम् । अत एव भाष्ये  —  नाप्राप्ते एङि पररूपे एत्येधतीति बाधित्वा परत्वादोमाहोश्चेति पररूपं न्याय्यमित्येव वक्तुमुचितम् । अत एव भाष्ये — ॒नाप्राप्ते एङि पररूपे एत्येधतीति वृद्धिरारभ्यमाणा भवति तस्यापवादः । आङि पररूपे तु प्राप्ते चाऽप्राप्ते च आरभ्यमाणा वृद्धिर्नं तदपवाद॑ इति स्पष्टमेवोक्तम् । यत्तु भाष्ये पक्षान्तरमुक्तम् — ॒अथवा पुरस्तादपवादा अनन्तरान्विधीन् बाधन्त इत्येवमेत्येधतीति वृद्धिरेङि पररूपमेव बाधते न त्वोमाङोश्चेति पररूपमपी॑ति । तत्तु एत्येधतीति वृद्धिरेङि पररूपमोमाङोश्चेति सूत्रद्वयापवादत्वाब्युपगमवादमात्रमाश्रित्य, बाध्यसामान्याचिन्तामाश्रित्य वेत्यलं बहुना । अक्षादूहिन्यामुपसंख्यानम् । आदिति अचीति वृद्धिरिति चानुवर्तते ।एकः पूर्वपरयो॑रिति च ।ऊह वितर्के॑ । ऊहनमूहः, सोऽस्या अस्तीत्यूहिनी । अक्षशब्दादूहिनीशब्दे परे पूर्वपरयोरचोर्वृद्धिरेकादेशः स्यादित्यर्थः । अक्षौहिणीति मत्वर्थीय इनिः । नान्तत्वान्ङीप् । अक्षाणामूहिनीति विग्रहः । परिमाणविशेषविशिष्टा सेना अक्षोहिणी ।पूर्वपदात्संज्ञाया॑मिति णत्वम् । अक्ष — ऊहिनीति स्थिते गुण प्राप्तेऽनेन वार्तिकेन वृद्धिः ।स्वादीरेरिणोः । स्वशब्दादीरशब्दे ईरिन्शब्दे च परे पूर्वपरयोरचोर्वृद्धिरेकादेशः स्यादित्यर्थः । स्वैर इति ईरगतौ । भावे घञ् । स्वेन च्छन्देन ईर इति विग्रहः ।कर्तृकरणे कृता बहुल॑मिति समासः । स्व — ईर इति स्थिते गुणेप्राप्तेऽनेन वार्तिकेन वृद्धिः । स्वेनेरितुमिति । स्वेनच्छन्देन ईरितुं संचरितुं शीलमस्येत्यर्थेसुप्यजाता॑विति णिनिः । स्वच्छन्दचारीत्यर्थः । उपपदसमासः । स्व — ईरिन्निति स्थिते गुणे प्राप्तेऽनेन वृद्धिः ।प्रादूहोढोढएषेष्येषु । प्रेत्युपसर्गात् 'ऊह' 'ऊढ' 'एष॒॑एष्य' एतेषु परेषु पूर्वपरयोरचोर्वृद्धिरेकादेशः स्यादित्यर्थः । प्रौह इति । ऊहवितर्के । भावे घञ् । गतिसमासः । प्र-ऊह इति स्थितेऽनेन वार्तिकेन वृद्धिः प्रौढ इति । बह प्रापणे । क्तः ।वचिस्वपी॑ति सम्प्रसारणम् । पूर्वरूपम् । 'हो ढ' इति ढत्वम् । झषस्तथोरिति धत्वम् । ष्टुत्वम् । 'ढो ढे लोपः' 'ढ्रलोप' इति दीर्घः । प्र-ऊढ इत,#इ स्थिते गुणे प्राप्तेऽनेन वृद्धिः । ननु प्रोढवानित्यत्रापि वहधातोः क्तवतुप्रत्यये ढत्वधत्वष्टुत्वढलोपदीर्घेषु प्र-ऊढवदिति स्थिते प्रादूहोढेति वृद्धि स्यात्, तत्रापि ऊढशब्दस्य परत्वेन श्रवणादित्यत आह — अर्थवदिति । अर्थवतः शब्दस्य ग्रहणसम्भवेऽनर्थकस्य शब्दस्य ग्रहणं न भवतीत्यर्थः । इयं परिभाषा॒स्वं रूप॑ मित्यत्र रूपग्रहणात्सिद्धेति तत्रैव सूत्रे भाष्ये स्पष्टम् । तेनेति । अर्थवत एव ग्रहणनियमेनेत्यर्थः । क्तान्तमेवेति । क्तप्रत्ययस्तावदर्थवान्, भावकर्मणोस्तद्विधानात् । क्तवतुप्रत्ययस्तु कर्तरि विहितः । अतस्तदेकदेशस्य क्तस्यानर्थकत्वात्प्रादूहोढेत्यत्र ऊढग्रहणेन ग्रहणं न भवति, अतस्तस्मिन्, परे वृद्धिर्न भवति, किन्त#उ गुण एवेत्यर्थः । प्रौढिरिति । वहधातोः क्तिन् । ढत्वधत्वष्टुत्वढलोपदीर्घाः । प्र-ऊढिरिति स्थिते गुणं बाधित्वाऽनेन वृद्दिः । इष-इच्छायामित्यादि । गणत्रयेऽपि ह्रस्वोपधा एव एते धातवः । तेषामिति निर्धारणे षष्ठी । तेषां मद्येऽन्यतमाद्व्वञि ण्यति च सति लघूपधगुणे कृते एष एष्य इति च रूपे सिद्धे । प्र एष प्र एष्य इति स्थिते एङि पररूपं बाधित्वाऽनेन वृद्धिः । #एतेन वृद्धिरेचीत्यनेन एवैषैष्यग्रहणयोर्गतार्थत्वं निरस्तम् । नन्वेवं सति प्रेष इति प्रेष्य इति च कथं प्रयोग इत्यत आह — यस्त्विति । तयोर्दीर्घोपधत्वेन लङूपधगुणाऽभावे ईष ईष्य इति च सिध्यति । तयोस्तु एतद्वार्तिके ग्रहणाऽभावात्तयोः परतो वृद्ध्यभावे 'आद्गुण' इति गुणे प्रेषः प्रेष्य इत्यपि रूपद्वयमस्तीत्यर्थः । एषशब्दसाहचर्यादेष्यशब्दोऽपि कृदन्त एव गृह्रते । तेन तिङन्ते ल्यबन्ते च न वृद्धिः । अग्नये प्रेष्य दूतम्, प्रेष्य गतः ।ऋते च तृतीयासमासे । तृतीया समासेऽकारादृतशब्दे परे पूर्वपरयोरचोर्वृद्धिः स्यादित्यर्थः । सुखेन ऋत इति विग्रहप्रदर्शनम् । ऋ गतौ । गत्यर्थाकर्मकेति कर्तरि क्तः । प्रकृत्यादित्वात्तृतीया । सुप्सुपेति समासः । सुख-ऋत इति स्थिते गुणे प्राप्तेऽनेन वृद्धिराकारः । रपरत्वे सुखार्त इति रूपम् । समसग्रहणस्योदाहृतविग्रहवाक्यमेव प्रत्युदाहरणं दर्शितप्रायमिति तृतीयेत्यंशस्य प्रयोजनं पृच्छति — तृतीयेति किमिति । परमर्त इति । परमश्चासौ ऋतश्चेति कर्मधारयः । आद्गुणः ।प्रवत्सतर पञ्चम्यर्थे षष्ठी ।प्र॒॑वत्सतर॒॑कम्बल॒॑वसन॒॑ऋण॑ 'दश' एतेषामृणशब्दे परे पूर्वपरयोरचोर्वृद्धिरेकादेशः स्यादित्यर्थः । प्रार्णामिति । प्रगतमृणमिति विग्रहे,प्रादयो गताद्यर्थे प्रथमये॑ति गतिसमासः । प्र-ऋणिमिति स्थिते गुणं बाधित्वाऽनेन वार्तिकेन वृद्धिराकारः । रपरत्वम् । वत्सतरः=शिशुवत्सः, तस्य ऋणमिति विग्रहः । वत्सतरमधिकृत्य वा तद्ग्रहणार्थं वा यदृणं गृह्रते तद्वत्सतरार्णम् । एवमग्रेऽपि द्रष्टव्यम् । आदिशब्देन कम्बलार्णं वसनार्णं दशामृणार्णमिति च गृह्रते । सर्वत्र षष्ठीसमासः । ऋणशब्दस्य ऋणशब्दे परे कथमन्वय इत्यत आह-ऋणस्येति । देशनदीविशेषयोः कथं दशार्णशब्दप्रवृत्तिरित्यत आह — ऋणशब्द इति । तथा च दश ऋणानि दुर्गभूमयो यस्मिन् देशे स दशार्णो देशविशेषः । दशविधानि ऋणानि जलानि यस्यां नद्यां सा दशार्णेति विग्रहः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.89
sutra: एत्येधत्यूठ्सु</p>
<hr />
<p>न पुनरेधतेरव्यभिचारादिति। बाहुल्याभिप्रायेणैतदुक्तम्। अस्ति ह्यस्यापि व्यभिचारः -चङ्युपधाह्रस्वत्वे भवान् मा प्रेदिधदित्यत्रेत्याहुः। प्रष्ठौह इति। प्रष्ठ्ंअ वहतीति'धन्दसि सहः' ,'वहश्च'  इति ण्विः,'वाह ऊठ'  इत्यूठ, सम्प्रसारणम्, पूर्वत्वम्, ततो वृद्धिः। एत्येधत्योरेहि पररूपापवाद इति। वृद्धिर्विधीयत इत्यनुषङ्गः। यथैव तर्हि ठेङ् पिररूपम्ऽ बाधते, एवमाङ् पिररूपमपि बाधेतः नाप्राप्ते पररूपेऽस्या वृद्धेरारम्भात्? इत्यत आह-ओमाङेश्चैतच्चिवति। कुतः? इत्याहयेनेति। स तस्य बाधको भवतीति। तस्यैव बाधको भवतीति यावत्, तद्बाधस्यावश्यम्भावित्वात्, तावता च बाधकस्य चरितार्थत्वात्। न चाप्राप्ते एङ् पिररूपे इयं वृद्धिरारभ्यते, आङ् पिररूपे तु आ इतःउएतः, प्रेतः, परेत इत्यत्र प्राप्ते; उपैति, प्रैतीत्यत्र त्वप्राप्ते तस्मान्न बाधते। परिहारान्तरमाह -पुरस्तादिति। अनन्तरे बाध्ये ज्ञाते तद्बाधया वचनस्य चरितार्थत्वादुतरेण सह स्पर्द्धायां परत्वातदेव भवतीति भावः। अक्षौहिणीति। अक्षैरूहतेऽवश्यमिति आवश्यके णिनिः, साधनम्'कृता'  इति समासः। स्वैरमिति। ठीर गतौऽ, ईरणमीरः, भावे घञ्, स्वेनाभिप्रायेण ईरणं स्वैरम्,'कर्तृकरणे कृता बहुलम्'  इति समासः, क्रियाविशेषणात्वाल्लोकाश्रयत्वाद्वा लिङ्गस्य नपुंसकत्वम्। स्वेनाभिप्रायेणेरते गच्छतीति स्वैरी,'सुप्यजातौ'  इति णिनिः। ईरिग्रहणमनर्थकम्, स्वेनाभिप्रायेणेरते गच्छतीति स्वैरी,'सुप्यजातौ'  इति णिनिः। ईरिग्रहणमनर्थकम्,'पदास्वैरिबाह्य'  इति निपातनात्सिद्धम्, पदास्वैरशब्दादिना मत्वर्थीयेन सिद्धम्, णिनिस्त्वनभिधानान्न भविष्यति। प्रादित्यादि। ऊढ, ऊढि, एष्य -इत्येतान्युतरपदानि। इष्यतेरिच्छतेरिष्णातेर्वा यदा ण्यत् तदा -प्रैष्यः, यदा घञ् तदा-प्रैषः, एङ् पिररूपापवादो वृद्धिः। ईष्यशब्दे तु प्रेष्य इति भवति। तथा आऔउढा ओढा प्रोढेअति ठोमाङेश्चऽ इति पररूपं भवति। पूर्वोपातस्य ऋणस्यापनयनाय यदृणमन्यदुपातं तद् ऋणार्णम्। दशार्णशब्दो नदीविशेषस्य, देशविशेषस्य च संज्ञा ॥</p></div>