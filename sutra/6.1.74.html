<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.73.html"><button class="muted-button">Prev 6.1.73</button></a>
        <a href="6.1.75.html"><button class="muted-button">Next 6.1.75</button></a>
        </nav><h2>Sandhi Samaasa Split</h2>
<hr />
<p>index: 6.1.74
sutra: आङ्माङोश्च</p>
<hr />
<p>आङ्-माङोः छे तुक् संहितायाम् </p>
<h2>Neelesh Sanskrit Brief</h2>
<hr />
<p>index: 6.1.74
sutra: आङ्माङोश्च</p>
<hr />
<p>आङ्-इत्यस्य माङ्-इत्यस्य च छकारे परे संहितायाम्  तुगागमः भवति । </p>
<h2>Neelesh English Brief</h2>
<hr />
<p>index: 6.1.74
sutra: आङ्माङोश्च</p>
<hr />
<p>The words आङ् and माङ् get a तुक्-आगमः when followed by a छकार when संहिता is present.</p>
<h2>Neelesh Sanskrit Detailed</h2>
<hr />
<p>index: 6.1.74
sutra: आङ्माङोश्च</p>
<hr />
<p>आङ्-इति प्रादिगणस्य शब्दः । अस्य चत्वारः अर्थाः सन्ति - ईषत्,  मर्यादा, अभिविधि, उपसर्ग । एतेषु अर्थेषु अस्य शब्दस्य छकारे परे तुगागमः संहितायाम् नित्यं भवति । </p>
<p>यथा - </p>
<p>1) ईषदर्थे  / मर्यादार्थे   - आङ् + छाया = आच्छाया । </p>
<p>2) मर्यादार्थे - आङ् + छायायाः = आच्छायायाः ।</p>
<p>3) अभिविध्यर्थे -   आङ् + छायम् = आच्छायम् ।</p>
<p>4) उपसर्गार्थे - आङ् + छादयति = आच्छादयति ।</p>
<p>माङ्-इति चादिगणस्य शब्दः । अस्य प्रयोगः निषेधं दर्शयितुम् क्रियते । यथा - मा च्छिदत् । अत्रापि संहितायाः विवक्षा नास्ति चेत् तुगागमः न भवति । यथा - मा छिदत् ।</p>
<p>ज्ञातव्यम् - </p>
<ol>
<li>
<p>'आङ्' इत्यस्य प्रयोगः उपसर्गरूपेण धातुना सह क्रियते चेत् तत्र संहिता नित्यं विधीयते, अतः तुगागमः अपि नित्यं भवति ।  परन्तु यदि 'आङ्' इत्यस्य प्रयोगः अन्यासु स्थितिषु क्रियते, तर्हि संहितायाः विवक्षा अस्ति चेदेव अयं तुगागमः भवति, नान्यथा । यथा - आ छाया, आच्छाया ।</p>
</li>
<li>
<p><b>पदान्तात् वा</b> <a href="6.1.76.html">6.1.76</a> इत्यनेन आङ् / माङ् इत्येतयोः छकारे परे विकल्पेन तुगागमे प्राप्ते अनेन सूत्रेण नित्यं तुगागमः विधीयते ।</p>
</li>
<li>
<p>'आ' तथा 'मा' एतौ द्वौ कौचन अन्यौ शब्दौ अपि स्तः। परन्तु अस्मिन् सूत्रे 'आङ्' तथा 'माङ्' इत्यत्र ङकारस्य ग्रहणं कृतमस्ति । अतः 'आ' यथा 'मा' एतयोः अत्र ग्रहणं न करणीयम् । </p>
</li>
</ol>
<h2>Kashika</h2>
<hr />
<p>index: 6.1.74
sutra: आङ्माङोश्च</p>
<hr />
<p>तुकिति अनुवर्तते, छे इति च। आङो ङित ईषदादिषु चतुर्ष्वर्थेषु वर्तमानस्य, माङश्च प्रतिषेधवचनस्य छकारे परतस्तुगागमो भवति। <b>पदान्ताद् वा</b> <a href="6.1.76.html">6.1.76</a> इति विकल्पे प्राप्ते नित्यं तुगागमो भवति। ईषदर्थे ईषच्छाया आच्छाया। क्रियायोगे आच्छादयति। मर्यादाभिविध्योः आ च्छायायाः आच्चायम्। माङः खल्वपि मा च्छैत्सीत्। मा च्छिदत्। ङिद्विशिष्टग्रहणं किम्? आछाया, आच्छाया। प्रमाछन्दः, प्रमाच्छन्दः।</p>
<h2>Siddhanta Kaumudi</h2>
<hr />
<p>index: 6.1.74
sutra: आङ्माङोश्च</p>
<hr />
<p>एतयोश्छे परे तुक्स्यात् । पदान्ताद्वे &lt;{SK149}&gt;ति विकल्पापवादः । आच्छादयति । माच्छिदत् ॥ </p>
<h2>Balamanorama</h2>
<hr />
<p>index: 6.1.74
sutra: आङ्माङोश्च</p>
<hr />
<p><b>आङ्माङोश्च</b> - आङ्भाङोश्च । छे तुगित्यनुवर्तते । तदाह-एतयोरिति । आङ्भाङोरित्यर्थः । ननु दीर्घादित्येव सिद्धे किमर्थमिदमित्यत आह-विकल्पापवाद इति । आच्छादयति । माच्छिददिति । तुकि पूर्ववत्प्रक्रिया । दीर्घात् । छे तुगित्यनुवर्तते ।</p>
<h2>Padamanjari</h2>
<hr />
<p>index: 6.1.74
sutra: आङ्माङोश्च</p>
<hr />
<p>आङ्भाडोर्ङिद्विश्ष्टयोरुपादाने प्रयोजनमाहः -आङे ङ्तीति। अर्थविशेषसम्पादनार्थं ङिद्विशिष्टयोरुपादानमित्यर्थः। आच्छायाया इति। ठाङ् मर्यादावचनेऽ इति कर्मप्रवचनीयसंज्ञा,'पञ्चम्यपाङ्परिभिः'  इति पञ्चमी। आच्छायमिति। ठाङ् मर्यादाभिविध्योःऽ इत्यव्ययीभावः। माच्छिददिति। ठिरितो वाऽ इत्यङ्। आछाया, आच्छायेति। स्मरणे चात्राकारः,'वाक्यस्मरणयोरैङ्त्' । प्रमेति। प्रमूर्वान्माङ्ः ठातश्चोपसर्गेऽ इत्यङ्, अत्र धातोर्ङ्त्वेऽइपि टाबन्तो न ङ्त्,'गामादाग्रिहणेष्वविशेषः'  इति लाक्षणीकस्याप्यस्य ग्रहणस्य प्रसङ्गः। अत्रोभयत्रापि'पदान्ताद्वा'  इति विकल्प एव भवति ॥</p></div>