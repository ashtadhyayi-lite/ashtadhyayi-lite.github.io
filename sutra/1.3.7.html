<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.3.6.html"><button class="muted-button">Prev 1.3.6</button></a>
        <a href="1.3.8.html"><button class="muted-button">Next 1.3.8</button></a>
        </nav><h2>Sandhi Samaasa Split</h2>
<hr />
<p>index: 1.3.7
sutra: चुटू</p>
<hr />
<p>उपदेशे प्रत्ययस्य आदिः चुटू इत् </p>
<h2>Neelesh Sanskrit Brief</h2>
<hr />
<p>index: 1.3.7
sutra: चुटू</p>
<hr />
<p>प्रत्ययस्य औपदेशिकस्वरूपस्य आदौ विद्यमानः चवर्गीयवर्णः टवर्गीयवर्णः च इत्संज्ञकः भवति ।</p>
<h2>Neelesh English Brief</h2>
<hr />
<p>index: 1.3.7
sutra: चुटू</p>
<hr />
<p>The letters - च्, छ्, ज्, झ्, ञ्, ट्, ठ्, ड्, ढ्, ण् -  at the beginning of the औपदेशिक form of a प्रत्यय are called इत् ।</p>
<h2>Neelesh Sanskrit Detailed</h2>
<hr />
<p>index: 1.3.7
sutra: चुटू</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'इत्' इति संज्ञा । इयम् संज्ञा <b>उपदेशेऽजनुनासिक इत्</b> <a href="1.3.2.html">1.3.2</a> इत्यस्मात् <b>लशक्वतद्धिते</b> <a href="1.3.8.html">1.3.8</a> इत्येतेषु सूत्रेुषु पाठिता अस्ति । एतेषाम् सूत्राणाम् सङ्कलनम् 'इत्संज्ञाप्रकरणम्' नाम्ना ज्ञायते । अस्य प्रकरणस्य इदम् षष्ठं सूत्रम् । अनेन सूत्रेण प्रत्ययस्य औपदेशिकस्वरूपस्य (मूलस्वरूपस्य) आदौ विद्यमानस्य चवर्गीयवर्णस्य, टवर्गीयचवर्णस्य च इत्संज्ञा भवति । यथा -</p>
<p>1) 'च्फञ्' इत्यस्य आदौ विद्यमानः चकारः इत्संज्ञकः अस्ति ।</p>
<p>2) 'जस्' प्रत्ययस्य आदौ विद्यमानः जकारः इत्संज्ञकः अस्ति ।</p>
<p>3) 'ञ्युट्' प्रत्ययस्य आदौ विद्यमानः ञकारः इत्संज्ञकः अस्ति ।</p>
<p>4) 'टाप्' प्रत्ययस्य आदौ विद्यमानः टकारः इत्संज्ञकः अस्ति ।</p>
<p>5) 'डाप्' प्रत्ययस्य आदौ विद्यमानः डकारः इत्संज्ञकः अस्ति ।</p>
<p>6) 'ण' प्रत्ययस्य आदौ विद्यमानः णकारः इत्संज्ञकः अस्ति ।</p>
<p><title>इत्संज्ञकवर्णस्य लोपः</title></p>
<p>प्रक्रियायाः प्रारम्भे इत्संज्ञकवर्णस्य <b>तस्य लोपः</b> <a href="1.3.9.html">1.3.9</a> इत्यनेन नित्यम् लोपः भवति । </p>
<p><title>इत्संज्ञायाः अप्राप्तिः</title></p>
<p>छकारः, झकारः, ठकारः तथा ढकारः - एते वर्णाः यद्यपि प्रत्ययानाम् औपदेशिकस्वरूपस्य प्रारम्भे भवितुम् अर्हन्ति, तथापि तेषाम् <b>चुटू</b>&lt; <a href="1.3.7.html">1.3.7</a> इत्यनेन इत्संज्ञा न भवति, यतः तेषाम् इत्संज्ञाविधानमस्य किमपि प्रयोजनम् न विद्यते । अतः 'छण्', 'झि', 'ठक्', 'ढक्' एतेषु प्रत्ययेषु आदिस्थस्य चवर्गीयवर्णस्य टवर्गीयवर्णस्य वा इत्संज्ञा न करणीया ।</p>
<p><title>चुटू सूत्रस्य अनित्यत्वम्</title></p>
<p><b>षः प्रत्ययस्य</b>  <a href="1.3.6.html">1.3.6</a> तथा <b>चुटू</b> <a href="1.3.7.html">1.3.7</a> एतयोः द्वयोः सूत्रयोः स्थाने 'प्रत्ययस्य चुटुषाः' इति एकमेव सूत्रं क्रियते चेत् अपि समानः एव अर्थः सिद्ध्यति । तथापि आचार्येण <b>चुटू</b> <a href="1.3.7.html">1.3.7</a> इति सूत्रम्  <b>षः प्रत्ययस्य</b> <a href="1.3.6.html">1.3.6</a> इत्यस्मात् पृथग् रूपेण पाठितम् अस्ति । अस्य पृथग्-विधानस्य प्रयोजनम् अस्ति  <b>चुटू</b> <a href="1.3.7.html">1.3.7</a> इति सूत्रस्य अनित्यत्वम् । अस्य अनित्यत्वस्यैव आधारेण केषुचन प्रत्ययेषु (यथा - चुञ्चुप्, चणप्, जातीयर्, टिटञ् आदिषु) आदिस्थस्य चवर्गीयवर्णस्य टवर्गीयवर्णस्य च इत्संज्ञा नैव विधीयते । अत्र 'प्रयोजनाभावात् इत्संज्ञा न भवति' इत्यपि अपरं स्पष्टीकरणम् भवितुम् अर्हति । </p>
<p><note>अष्टाध्याय्याः इत्संज्ञाप्रकरणस्य विषये <a href='https://docs.google.com/document/d/1FkBFU-Hzb5s7wVONvpqVZaiL2qtGPtIWYP4GJuhal-A/pub' target='_blank'>अत्र</a> विद्यमानः लेखः अपि अवश्यं द्रष्टव्यः । </note> </p>
<h2>Kashika</h2>
<hr />
<p>index: 1.3.7
sutra: चुटू</p>
<hr />
<p>चवर्गटवर्गौ प्रत्ययस्यादी इत्सञ्जौ भवतः। <b>गोत्रे कुञ्जादिभ्यश्च्फञ्</b> <a href="4.1.98.html">4.1.98</a> कौञ्जायनः। छस्य ईयादेशं वक्ष्यति। जस् ब्राह्मणाः झस्य अन्ताऽदेशं वक्ष्यति। <b>शण्डिकादिभ्यो ञ्यः</b> <a href="4.3.92.html">4.3.92</a> शाण्डिक्यः। तवर्गः, <b>चरेष्टः</b> <a href="3.2.16.html">3.2.16</a> कुरुचरी, मद्रचरी। ठस्य इकादेशं वक्ष्यति। <b>सप्तम्यां जनेर्डः</b> <a href="3.2.97.html">3.2.97</a> उपसरजः, मन्दुरजः। ढस्य एयादेशं वक्ष्यति। अन्नाण्णं <a href="4.4.85.html">4.4.85</a> आन्नः। पृथग्योगकरणमस्य विधेरनित्यत्वज्ञापनार्थम्। <b>तेन वित्तश्चुञ्चुप्चणपौ</b> <a href="5.2.26.html">5.2.26</a> केशचुञ्चुः, केशचणः। <b>अवात् कुटारच् च</b> <a href="5.2.30.html">5.2.30</a>, <b>नते नासिकायाः संज्ञायां टीटञ्नाटज्भ्रटचः</b> <a href="5.2.31.html">5.2.31</a> अवटीतः। आदिः इत्येव। <b>कर्मणि घटोऽठच्</b> <a href="5.2.35.html">5.2.35</a> कर्मठः।</p>
<h2>Siddhanta Kaumudi</h2>
<hr />
<p>index: 1.3.7
sutra: चुटू</p>
<hr />
<p>प्रत्ययाद्यौ चुटू इतौ स्तः । इति जस्येत्संज्ञायाम् । </p>
<h2>Laghu Siddhanta Kaumudi</h2>
<hr />
<p>index: 1.3.7
sutra: चुटू</p>
<hr />
<p>प्रत्ययाद्यौ चुटू इतौ स्तः॥</p>
<h2>Balamanorama</h2>
<hr />
<p>index: 1.3.7
sutra: चुटू</p>
<hr />
<p><b>चुटू</b> - देवदत्तहन्तृंहतन्यायस्तु नात्र प्रवर्तत इति स्वादिसन्धौ मनोरथ इत्यत्र प्रञ्चितम् । राम जस् इति स्थिते — चुटू ।उपदेशेऽजनुनासिक इत् इत्यतः 'इ' दित्यनुवर्तते । तच्च द्विवचनान्ततया विपरिणम्यते । 'आदिर्ञिटुडवः' इत्यतआदि॑ग्रहणमनुवर्त्त्य द्विवचनान्ततया विपरिणम्यते ।षः प्रत्ययस्ये॑त्यनुवर्तते । तदाह — प्रत्ययाद्यावित्यादिना । इति जस्येति । इत्संज्ञायां तस्य लोप॑ इति लोपः । जकारस्तु जसश्शीत्यादौ शसो निवृत्त्यर्थः । </p>
<h2>Padamanjari</h2>
<hr />
<p>index: 1.3.7
sutra: चुटू</p>
<hr />
<p>आदी इदिति। प्रारम्भे वर्तमानावित्यर्थः। कौञ्जायन्य इति। च्फञन्तात्'व्रतच्फञोरस्त्रियाम्' इति स्वार्थे स्वर्थे ञ्यः। शण्डिकादिभ्यो ञ्य इति। सोऽस्या भिजनः इति तत्र वर्तते। मन्दुरज इति । ड।लपोस्सैज्ञाच्छन्दसोः इति ह्रस्वः। अन्नाण्ण इति ।'धनगणं लब्धा' इत्यतो लब्धेति तत्रानुवर्ते। किमर्थो योगविभागः'चुटूअषाः प्रत्ययस्य' इत्येक एव योगः क्रियतामत आह-पृथगित्यादि। केशचुञ्चुः केशचण इति । अत्र चकारस्येत्संज्ञायाम्'चितः' इत्यन्तोदातत्वं स्यात्, पित्करणन्तु पर्यायार्थं स्यात्। अवादित्यस्यानुवृत्तिर्दर्शिता॥</p></div>