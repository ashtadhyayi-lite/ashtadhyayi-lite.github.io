<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.3.6.html">
            <button class="muted-button">Prev 1.3.6</button>
        </a>
        <a href="1.3.8.html">
            <button class="muted-button">Next 1.3.8</button>
        </a>
        </nav><h2>Kashika</h2>
<hr />
<p>index: 1.3.7
sutra: चुटू</p>
<hr />
<p>चवर्गटवर्गौ प्रत्ययस्यादी इत्सञ्जौ भवतः। <em>गोत्रे कुञ्जादिभ्यश्च्फञ्</em> [[4.1.98]] कौञ्जायनः। छस्य ईयादेशं वक्ष्यति। जस् ब्राह्मणाः झस्य अन्ताऽदेशं वक्ष्यति। <em>शण्डिकादिभ्यो ञ्यः</em> [[4.3.92]] शाण्डिक्यः। तवर्गः, <em>चरेष्टः</em> [[3.2.16]] कुरुचरी, मद्रचरी। ठस्य इकादेशं वक्ष्यति। <em>सप्तम्यां जनेर्डः</em> [[3.2.97]] उपसरजः, मन्दुरजः। ढस्य एयादेशं वक्ष्यति। अन्नाण्णं [[4.4.85]] आन्नः। पृथग्योगकरणमस्य विधेरनित्यत्वज्ञापनार्थम्। <em>तेन वित्तश्चुञ्चुप्चणपौ</em> [[5.2.26]] केशचुञ्चुः, केशचणः। <em>अवात् कुटारच् च</em> [[5.2.30]], <em>नते नासिकायाः संज्ञायां टीटञ्नाटज्भ्रटचः</em> [[5.2.31]] अवटीतः। आदिः इत्येव। <em>कर्मणि घटोऽठच्</em> [[5.2.35]] कर्मठः।</p>
<h2>Siddhanta Kaumudi</h2>
<hr />
<p>index: 1.3.7
sutra: चुटू</p>
<hr />
<p>प्रत्ययाद्यौ चुटू इतौ स्तः । इति जस्येत्संज्ञायाम् । </p>
<h2>Laghu Siddhanta Kaumudi</h2>
<hr />
<p>index: 1.3.7
sutra: चुटू</p>
<hr />
<p>प्रत्ययाद्यौ चुटू इतौ स्तः॥</p>
<h2>Balamanorama</h2>
<hr />
<p>index: 1.3.7
sutra: चुटू</p>
<hr />
<p><em>चुटू</em> - देवदत्तहन्तृंहतन्यायस्तु नात्र प्रवर्तत इति स्वादिसन्धौ मनोरथ इत्यत्र प्रञ्चितम् । राम जस् इति स्थिते — चुटू ।उपदेशेऽजनुनासिक इत् इत्यतः 'इ' दित्यनुवर्तते । तच्च द्विवचनान्ततया विपरिणम्यते । 'आदिर्ञिटुडवः' इत्यतआदि॑ग्रहणमनुवर्त्त्य द्विवचनान्ततया विपरिणम्यते ।षः प्रत्ययस्ये॑त्यनुवर्तते । तदाह — प्रत्ययाद्यावित्यादिना । इति जस्येति । इत्संज्ञायां तस्य लोप॑ इति लोपः । जकारस्तु जसश्शीत्यादौ शसो निवृत्त्यर्थः । </p>
<h2>Padamanjari</h2>
<hr />
<p>index: 1.3.7
sutra: चुटू</p>
<hr />
<p>आदी इदिति। प्रारम्भे वर्तमानावित्यर्थः। कौञ्जायन्य इति। च्फञन्तात्'व्रतच्फञोरस्त्रियाम्' इति स्वार्थे स्वर्थे ञ्यः। शण्डिकादिभ्यो ञ्य इति। सोऽस्या भिजनः इति तत्र वर्तते। मन्दुरज इति । ड।लपोस्सैज्ञाच्छन्दसोः इति ह्रस्वः। अन्नाण्ण इति ।'धनगणं लब्धा' इत्यतो लब्धेति तत्रानुवर्ते। किमर्थो योगविभागः'चुटूअषाः प्रत्ययस्य' इत्येक एव योगः क्रियतामत आह-पृथगित्यादि। केशचुञ्चुः केशचण इति । अत्र चकारस्येत्संज्ञायाम्'चितः' इत्यन्तोदातत्वं स्यात्, पित्करणन्तु पर्यायार्थं स्यात्। अवादित्यस्यानुवृत्तिर्दर्शिता॥</p></div>