<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.1.54.html"><button class="muted-button">Prev 7.1.54</button></a>
        <a href="7.1.56.html"><button class="muted-button">Next 7.1.56</button></a>
        </nav><h2 class="title">षट्चतुर्भ्यश्च</h2><p class="sname"><font color=blue>7-1-55 षट्चतुर्भ्यः च</font> <font color="DeepPink"> आमि</font> <font color="ForestGreen">नुट्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p>षट्-चतुर्भ्यः आमि नुट् च </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p>षट्-संज्ञकात् परस्य चतुर्-शब्दात् परस्य च आम्-प्रत्ययस्य नुट्-आगमः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p>The  आम्-प्रत्यय present after a षट्-संज्ञक word or after the word चतुर् gets a नुट्-आगम.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p>षट्संज्ञकेभ्यः चतुःशब्दाच् च उत्तरस्यामो नुडागमः भवति। षण्णाम्। पञ्चानाम्। सप्तानाम्। नवानाम्। दशानाम्। चतुर्णाम्। रेफान्तायाः सङ्ख्यायाः षट्संज्ञा न विहिता, <b>षड्भ्यो लुक्</b> <a href="7.1.22.html">7.1.22</a> इति लुग् मा भूत्। बहुवचननिर्देशादत्र सङ्ख्याप्रधानस्य ग्रहणं भवति। परमषण्णाम्। परमपञ्चानाम्। परमसप्तानाम्। परमचतुर्णाम्। उपसर्जनीभूतायास् तु सङ्ख्यायाः न भवति, प्रियषषाम्, प्रियपञ्चाम्, प्रियचतुराम् इति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p>षट्संज्ञकेभ्यश्चतुरश्च परस्यामो नुडागमः स्यात् । णत्वम् । द्वित्वम् । चतुर्ण्णाम् । चतुर्ण्णाम ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p>एभ्य आमो नुडागमः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p>किम् नाम षट्-संज्ञकः ? अष्टाध्याय्यां षट्-संज्ञा द्वयोः सूत्रयोः दीयते -</p>
<p><b>ष्णान्ताः षट्</b> <a href="1.1.24.html">1.1.24</a> - षकारान्ताः नकारान्ताश्च सङ्ख्यावाचिनः  शब्दाः षट्-संज्ञकाः सन्ति । यथा - पञ्चन्, षष्, सप्तन्, अष्टन्, नवन्, दशन् आदयः ।</p>
<p><b>डति च</b>  <a href="1.1.25.html">1.1.25</a> -  डति-प्रत्ययान्तशब्दाः अपि षट्-संज्ञकाः भवन्ति । यथा - कति ।</p>
<p>एतेभ्यः परस्य षष्ठीबहुवचनस्य आम्-प्रत्ययस्य नुट्-आगमः भवति । यथा -</p>
<ol>
<li>पञ्चन् + आम्  [<b>स्वौजस्..</b> <a href="4.1.2.html">4.1.2</a> इत्यनेन षष्ठीबहुवचनस्य आम्-प्रत्ययः]</li>
</ol>
<p>→ पञ्चन् + नुट्  आम् [<b>षट्चतुर्भ्यश्च</b> <a href="7.1.55.html">7.1.55</a> इत्यनेन षट्-संज्ञकस्य पञ्चन्-शब्दस्य नुट्-आगमः]</p>
<p>→ पञ्चन् + न् आम् [इत्संज्ञालोपः]</p>
<p>→ पञ्चान् + नाम्  [<b>नोपधायाः</b> <a href="6.4.7.html">6.4.7</a> इत्यनेन नाम्-प्रत्यये परे नकारान्तस्य अङ्गस्य उपधादीर्घः]</p>
<p>→ पञ्चानाम् [<b>नलोपः प्रातिपदिकान्तस्य</b> <a href="8.2.7.html">8.2.7</a> इत्यनेन पदान्तनकारस्य लोपः]</p>
<ol>
<li>षष् + आम्  [<b>स्वौजस्..</b> <a href="4.1.2.html">4.1.2</a> इत्यनेन षष्ठीबहुवचनस्य आम्-प्रत्ययः]</li>
</ol>
<p>→ षष् + नुट् आम् [<b>षट्चतुर्भ्यश्च</b> <a href="7.1.55.html">7.1.55</a> इत्यनेन षट्-संज्ञकस्य षष्-शब्दस्य नुट्-आगमः]</p>
<p>→ षष् + न् आम् [इत्संज्ञालोपः]</p>
<p>→ षड् + नाम् [नाम्-प्रत्यये परे अङ्गस्य <b>स्वादिष्वसर्वनामस्थाने</b> <a href="1.4.17.html">1.4.17</a> इति पदसंज्ञा । पदसंज्ञायाम् सत्याम् <b>झलां जशोऽन्ते</b> <a href="8.2.39.html">8.2.39</a> इति पदान्तषकारस्य डकारः]</p>
<p>→ षड् + णाम् [<b>ष्टुना ष्टुः</b> <a href="8.4.41.html">8.4.41</a> इत्यनेन ष्टुत्वे णकारः]</p>
<p>→ षण्णाम् [<b>यरोऽनुनासिकोऽनुनासिके वा</b> <a href="8.4.45.html">8.4.45</a> इत्यनेन षकारस्य णकारः ।  &lt;! प्रत्यये भाषायां नित्यम् !&gt; अनेन वार्त्तिकेन णत्वम् नित्यम् भवति, विकल्पेन न ।</p>
<ol>
<li>कति + आम् [<b>स्वौजस्..</b> <a href="4.1.2.html">4.1.2</a> इत्यनेन षष्ठीबहुवचनस्य आम्-प्रत्ययः]</li>
</ol>
<p>→ कति + नुट् आम् [<b>षट्चतुर्भ्यश्च</b> <a href="7.1.55.html">7.1.55</a> इत्यनेन षट्-संज्ञकस्य कति-शब्दस्य नुट्-आगमः]</p>
<p>→ कति + न् आम् [इत्संज्ञालोपः]</p>
<p>→ कती + नाम् [<b>नामि</b> <a href="6.4.3.html">6.4.3</a> इति अङ्गस्य दीर्घः]</p>
<p>→ कतीनाम्</p>
<ol>
<li>चतुर् + आम् [<b>स्वौजस्..</b> <a href="4.1.2.html">4.1.2</a> इत्यनेन षष्ठीबहुवचनस्य आम्-प्रत्ययः]</li>
</ol>
<p>→ चतुर्नुट् आम् [<b>षट्चतुर्भ्यश्च</b> <a href="7.1.55.html">7.1.55</a> इत्यनेन षट्-संज्ञकस्य कति-शब्दस्य नुट्-आगमः]</p>
<p>→ चतुर्न् आम् [इत्संज्ञालोपः]</p>
<p>→ चतुर् णाम् [<b>रषाभ्यां नो णः समानपदे</b> <a href="8.4.1.html">8.4.1</a> इति णत्वम्]</p>
<p>→ चतुर्णाम् , चतुर्ण्णाम् , चतुर्णाम्म् , चतुर्ण्णाम्म्  [<b>अचो रहाभ्यां द्वे</b> <a href="8.4.46.html">8.4.46</a> इति णकारस्य वैकल्पिकम् द्वित्वम् । <b>अनचि च</b> <a href="8.4.47.html">8.4.47</a> इति मकारस्यापि वैकल्पिकं द्वित्वम् । णकारस्य द्वित्वपक्षे <b>झरो झरि सवर्णे</b> <a href="8.4.65.html">8.4.65</a> इत्यनेन एक-णकारस्य वैकल्पिकः लोपः]</p>
<p>ज्ञातव्यम् -</p>
<ol>
<li>
<p>अस्मिन् सूत्रे षष्ठ्यन्तं पदम् नास्ति, अतः &lt;ऽउभयनिर्देशे पञ्चमीनिर्देशः बलीयान्ऽ&gt; अनया परिभाषया सप्तम्या निर्दिष्टम् पदम् स्थानिनम् दर्शयति ।</p>
</li>
<li>
<p>अस्मिन् सूत्रे निर्दिष्टः 'आम्' शब्दः षष्ठीबहुवचनस्य प्रत्ययः अस्ति, सप्तमी-एकवचनस्य <b>ङेराम्नद्याम्नीभ्यः</b> <a href="7.3.116.html">7.3.116</a> इत्यनेन निर्दिष्टः आम्-आगमः नास्तीति भाष्ये स्पष्टीकृतमस्ति ।</p>
</li>
<li>
<p>चतुर्-शब्दः समस्तपदे प्रधानत्वेन अस्ति चेदेव अयम् नुडागमः भवति । यथा - प्रियाश्च ते चत्वारश्च = प्रियचत्वारः । इत्यत्र 'प्रितचतुर्' अस्मिन् समस्तपदे चतुर्-शब्दः प्राधान्यत्वेन अस्ति, अतः अस्य नुडागमं कृत्वा 'प्रियचतुर्णाम्' इति रूपं जायते । परन्तु यदि चतुर्-शब्दः गौणत्वेन आगच्छति - यथा - 'प्रियाः चत्वारः यस्य सः = प्रियचतुर्' - तर्हि अनेन सूत्रेण निर्दिष्टः नुडागमः न भवति । यथा - प्रियचतुर् + आम् → प्रियचतुराम् ।</p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p><b>षट्चतुर्भ्यश्च</b> - षट्चतुभ्र्यश्च । षट्चतुभ्र्य इति पञ्चमी । 'आमि सर्वनाम्नः' इत्यत आमीत्यनुवृत्तं षष्ठआं विपरिणम्यते । षडिति षट्संज्ञकं गृह्रते । नतु षट्शब्दः,कृत्रिमाकृत्रिमयो॑रिति न्यायात् । तदाह षट्संज्ञकेभ्य इत्यादिना । नुटि टकार इत्, उकार उच्चारणार्थः । टित्त्वादाद्यवयवः । णत्वमिति ।रषाभ्या॑मित्यनेने॑ति शेषः । द्वित्वमिति ।अचो रहाभ्या॑मिति णकारस्ये॑ति शेषः । द्वित्वस्याऽसिद्धत्वात्पूर्वं णत्वे कृते ततो णस्य द्वित्वम् । नचपूर्वत्रासिद्धमद्विर्वचने॑ इनि निषेधः शङ्क्यः, द्वित्वे कर्तव्ये अन्यदसिद्धं नेति हि तदर्थः । न तु द्वित्वस्याऽप्यसिद्धत्वं नेति तदर्थ इति णत्वोत्तरमेव द्वित्वमिति भावः । चतुर् सु इति स्थिते रेफस्य विसर्गे प्राप्ते- ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 7.1.55
sutra: षट्चतुर्भ्यश्च</p>
<hr />
<p>नुटि कृते नोपधायाः इति दीर्घः । नलोपः प्रातिपदिकान्तस्य । षण्णमिति । झलां जशोऽन्ते - इति षकारस्य डकारः, यरोऽनुनासिके इति डकारस्य णकारः, ष्टुअत्वम् ।  अथ ष्णान्ताः षट् इति रेफस्च प्रक्षेपणेन रेफान्ताया कापि संक्याया षटसंज्ञा कस्मान्न विहिता, एवं ह्यत्र चतुर्ग्रहथणं न कर्तव्यं भवति, तथा षट्त्रिचर्भ्यो हलादिः त्यित्रापि इत्यत आह - रेफान्ताया इति । बहुवचननिर्देशादिति । शब्दप्राधान्ये हीतरेतरयोगे द्विवचनेन भाव्यम्, समाहारद्वन्द्वे त्वेकवचनेन भाव्यम्, अर्थप्राधान्ये तु षट्संज्ञका एव प्रत्येकं बह्वर्थाश्चतुःशब्दश्चेत्युपपद्यते बहुवचनम् । अत्रामः परत्वं शब्दद्वारकम् । परमषण्णामिति । अत्रापि बडर्थप्राधान्यातत एव पर आम् भवति । बहुव्रीहौ त्वन्यपदार्थस्य प्राधन्यान्न षडर्थापेक्षं परत्वमिति न भवति ।  प्रियपञ्च्जामिति । अल्लोपे कृते चुत्वम् - ञकारः ॥</p></div>