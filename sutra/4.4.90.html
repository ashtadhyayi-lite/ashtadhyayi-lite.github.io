<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.89.html">
            <button class="muted-button">Prev 4.4.89</button>
        </a>
        <a href="4.4.91.html">
            <button class="muted-button">Next 4.4.91</button>
        </a>
        </nav><h2>Kashika</h2>
<hr />
<p>index: 4.4.90
sutra: गृहपतिना संयुक्ते ञ्यः</p>
<hr />
<p>निर्देशादेव तृतीया समर्थविभक्तिः। गृहपतिशब्दात् तृतीयासमर्थात् संयुक्ते इत्येतस्मिन्नर्थे ञ्यः प्रत्ययो भवति। गृहपतिना संयुक्तः गार्हपत्योऽग्निः। अन्यस्य अपि गृहपतिना संयोगोऽस्ति, तत्र संज्ञाधिकारादतिप्रसङ्गनिवृत्तिः।</p>
<h2>Siddhanta Kaumudi</h2>
<hr />
<p>index: 4.4.90
sutra: गृहपतिना संयुक्ते ञ्यः</p>
<hr />
<p>गृहपतिर्यजमानस्तेन संयुक्तो गार्हपत्योऽग्निः ॥</p>
<h2>Balamanorama</h2>
<hr />
<p>index: 4.4.90
sutra: गृहपतिना संयुक्ते ञ्यः</p>
<hr />
<p><em>गृहपतिना संयुक्ते ञ्यः</em> - गृहपतिना । अस्मिन्नर्थे गृहपतिशब्दात्तृतीयान्ताञ्ञ्यः स्यादित्यर्#H । गार्हपत्योऽग्निरिति । अग्निविशेष इत्यर्थः । तत्र पत्नीसंयोजेषु अग्निहोत्तरे च गृहपतिदेवताकहोमस्य क्रियमामत्वाद्गृहपतियोगः । यद्यपिदेवसूहविःषु अग्नये गृहपतये पुरोडाशमष्टाकपालं निर्वपति॑ इति हविर्होम आहबनीये क्रियते, तथापि संज्ञाधिकारादाहरवनीये नास्य प्रयोगः ।</p>
<h2>Padamanjari</h2>
<hr />
<p>index: 4.4.90
sutra: गृहपतिना संयुक्ते ञ्यः</p>
<hr />
<p>अन्यस्यापीत्यादि । गृहपतिर्हि यजमानः, स यथा गार्हपत्ये कार्याणि करोति तथा दक्षिणाग्नावाहवनीये च, भूयो वाऽऽहवनीये; तस्मादन्यस्यापि गृहपतिना योगोऽस्ति । यद्येवम्, तत्राप्यतिप्रसङ्गः ? इत्यत आह - तत्रेति । अपर आह - गृहपतिरग्निविशेषः, तेन संयोगो गार्हपत्यस्यैवाग्निहोत्रेऽपि गार्हपत्ये अग्नये गृहपतये प्रजापतये, पत्नीसंयाजेषु च तत्रैवेज्यते इति , तत्रापि गृहपतिरग्निर्गृह्यते न यजमान इत्यत्र संज्ञाधिकार एव शरणम् ॥</p></div>