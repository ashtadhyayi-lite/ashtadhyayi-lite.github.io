<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.111.html">
            <button class="muted-button">Prev 5.2.111</button>
        </a>
        <a href="5.2.113.html">
            <button class="muted-button">Next 5.2.113</button>
        </a>
        </nav><h2>Kashika</h2>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>रजःप्रभृतिभ्यः प्रातिपदिकेभ्यः वलच् प्रत्ययो भवति मत्वर्थे। रजस्वलास्त्री। कृषीवलः कुटुम्बी। आसुतीवलः शौण्दिकः। परिषद्वलो राजा। <em>वले</em> [[6.3.118]] इति दीर्घत्वम्। इतिकरणो विषयनियमार्थः सर्वत्र सम्बध्यते। तेन इह न भवति, रजोऽस्मिन् ग्रामे विद्यते इति। वलच्प्रकरणेऽन्येभ्योऽपि दृश्यत इति वक्तव्यम्। भ्रातृवलः। पुत्रवलः। उत्साहवलः।</p>
<h2>Siddhanta Kaumudi</h2>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>रजस्वला स्त्री । कृषीवलः । वले &lt;{SK1040}&gt; इति दीर्घः । आसुतीवलः । शौण्डिकः । परिषद्वलः । पर्षदितिपाठान्तरम् । पर्षद्वलम् ।&lt;!अन्येभ्योऽपि दृश्यते !&gt; (वार्तिकम्) ॥ भ्रातृवलः । पुत्रवलः । शत्रुवलः । वले &lt;{SK1040}&gt; इत्यत्र संज्ञायामित्यनुवृत्तेर्नेह दीर्घः ॥</p>
<h2>Balamanorama</h2>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p><em>रजःकृष्यासुतिपरिषदो वलच्</em> - रजःकृषि । रजस्, कृषि, आसुति, परिषद् एभ्यो मत्वर्थे वलच्स्यादित्यर्थः । आसुतीवल इति ।षुञ् अभिषवे॑ । आङ्पूर्वात्स्त्रियां क्तिन् । 'वले' इति दीर्घः ।अन्येभ्योऽपीति । वार्तिकमिदम् ।रजः कृषी॑त्यादिसूत्रोपात्तादन्येभ्योऽपि वलच्दृश्यत इत्यर्थः । भ्रातृवलः । 'ढ्रलोपे' इत्यतोऽण इत्यनुत्तेः 'वले' इति न दीर्घः । पुत्रवल इत्यादौ 'वले' इति दीर्घमाशङ्क्याह — वले इत्यत्रेति । </p>
<h2>Padamanjari</h2>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>आसुतीवल इति।'षुञ् अभिषवे' , क्तिन्, आसुतिःउअभिषवः। परिषदूल इति। परितः सीदन्तीति परिषत्,'सत्सूद्विष'  इत्यादिना क्विप्,'सदिरप्रतेः'  इति षत्वम्। पर्षच्छब्दमन्ये पठन्ति,'शदिभसो' दिःऽ बाहुलकात्पृषेरपि भवति -'पर्षदेषा दशावरा'  इति हि दृश्यते;'पार्षदकृतिरेषा तत्र भवताम्' 'सर्ववेदपार्षदं हीदं शास्त्रम्'  इति च भाष्ये।'पर्षद्वलामहाब्रह्मौरागतैः कठकाश्रमात्'  इति च भट्टिकाव्ये। परिषच्छब्दस्तु प्रसिद्ध एव -'सहस्रशः समेतानां परिषत्वं न विद्यते'  इति मनुः। अत्र च सूत्रे उभयोरपि उभयथा सूत्रप्रणयनात्। भ्रातृवल इति ।'वलः'  इत्यत्राण्ग्रहणानुवतेर्दीर्घाभावः। पुत्रवलः, उत्साहवल इत्यत्र त्वसंज्ञयां दीर्घाभावः। संज्ञायां तु दीर्घत्वम्,'वलः'  इत्यत्र हि'वनगिर्योः संज्ञायाम्'  इत्यतः'संज्ञायाम्'  इत्यनुवर्तते ॥</p></div>