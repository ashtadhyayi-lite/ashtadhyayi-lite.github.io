<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.2.111.html"><button class="muted-button">Prev 5.2.111</button></a>
        <a href="5.2.113.html"><button class="muted-button">Next 5.2.113</button></a>
        </nav><h2 class="title">रजःकृष्यासुतिपरिषदो वलच्</h2><p class="sname"><font color=blue>5-2-112 रजःकृष्यासुतिपरिषदः वलच्</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">तत् अस्य अस्ति अस्मिन् इति मतुप्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>'तत् अस्य, अस्मिन् अस्तीति' (इति) रजस्-कृषि-आसुति-परिषदः वलच्</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>'अस्य अस्ति' तथा 'अस्मिन् अस्ति' एतयोः अर्थयोः 'रजस्', 'कृषि', 'आसुति' तथा 'परिषद्' एतेभ्यः शब्देभ्यः प्रथमासमर्थेभ्यः 'वलच्' प्रत्ययः भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>रजःप्रभृतिभ्यः प्रातिपदिकेभ्यः वलच् प्रत्ययो भवति मत्वर्थे। रजस्वलास्त्री। कृषीवलः कुटुम्बी। आसुतीवलः शौण्दिकः। परिषद्वलो राजा। <b>वले</b> <a href="6.3.118.html">6.3.118</a> इति दीर्घत्वम्। इतिकरणो विषयनियमार्थः सर्वत्र सम्बध्यते। तेन इह न भवति, रजोऽस्मिन् ग्रामे विद्यते इति। वलच्प्रकरणेऽन्येभ्योऽपि दृश्यत इति वक्तव्यम्। भ्रातृवलः। पुत्रवलः। उत्साहवलः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>रजस्वला स्त्री । कृषीवलः । वले &lt;{SK1040}&gt; इति दीर्घः । आसुतीवलः । शौण्डिकः । परिषद्वलः । पर्षदितिपाठान्तरम् । पर्षद्वलम् ।&lt;!अन्येभ्योऽपि दृश्यते !&gt; (वार्तिकम्) ॥ भ्रातृवलः । पुत्रवलः । शत्रुवलः । वले &lt;{SK1040}&gt; इत्यत्र संज्ञायामित्यनुवृत्तेर्नेह दीर्घः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>'अस्य अस्ति' तथा 'अस्मिन् अस्ति' एतयोः अर्थयोः सर्वेभ्यः प्रातिपदिकेभ्यः <b>तदस्यास्त्यस्मिन्निति मतुँप्</b> <a href="5.2.94.html">5.2.94</a> इत्यनेन मतुँप्-प्रत्ययः भवति । अस्य अपवादरूपेण चतुर्भ्यः शब्देभ्यः अनेन सूत्रेण वलच्-प्रत्ययः भवति । क्रमेण पश्यामः -</p>
<ol>
<li>
<p>रजः (impurity) अस्य अस्मिन् वा अस्ति  = रजस् + वलच् → रजस्वल । स्त्रीत्वे <b>अजाद्यतष्टाप्</b> <a href="4.1.4.html">4.1.4</a> इति टाप् - रजस्वला । यथा - रजस्वला स्त्री ।    </p>
</li>
<li>
<p>कृषि (agriculture / cultivation) अस्य अस्मिन् वा अस्ति = कृषि  + वलच् → कृषीवल । यथा - कृषीवलः वैश्यः ।  अत्र <b>वले</b> <a href="6.3.118.html">6.3.118</a> इति अङ्गस्य दीर्घादेशः भवति ।</p>
</li>
<li>
<p>आसुति (brew / distillation) अस्य अस्मिन् वा अस्ति = आसुति + वलच् → आसुतीवल । यथा - आसुतीवलः शङ्कुः ।   अत्रापि <b>वले</b> <a href="6.3.118.html">6.3.118</a> इति अङ्गस्य दीर्घादेशः भवति ।</p>
</li>
<li>
<p>परिषद् (council / conference) अस्य अस्मिन् वा अस्ति = परिषद् + वलच् → परिषद्वल । यथा - परिषद्वलः राजा । </p>
</li>
</ol>
<p>अत्र एकम् वार्त्तिकं ज्ञेयम् - &lt;!वलच्प्रकरणे 'अन्येभ्योऽपि दृश्यते' इति वक्तव्यम्!&gt; । इत्युक्ते, 'अस्य अस्ति' तथा 'अस्मिन् अस्ति' एतयोः अर्थयोः अनेभ्यः केभ्यश्चन शब्देभ्यः अपि 'वलच्' प्रत्ययः भवति । यथा - </p>
<p>अ) भ्राता अस्य अस्ति सः भ्रातृवलः ।</p>
<p>आ) उत्साहः अस्य अस्मिन् वा अस्ति सः उत्साहवलः ।</p>
<p>(इ) पिता अस्य अस्ति सः पितृवलः ।</p>
<p>एतेषु उदाहरणेषु  <b>वले</b> <a href="6.3.118.html">6.3.118</a> इति अङ्गस्य दीर्घादेशः न भवति, यतः तत्र 'संज्ञायाम्' इति अनुवृत्तिः स्वीक्रियते (इत्युक्ते, विशिष्टेभ्यः शब्देभ्यः एव <b>वले</b> <a href="6.3.118.html">6.3.118</a> इत्यनेन अङ्गस्य दीर्घादेशः भवति, सर्वेभ्यः न) ।</p>
<p>विशेषः - अनेन सूत्रेण जायमानानाम् शब्दानाम् विशिष्टेषु अर्थेषु एव प्रयोगः भवति । यथा - 'रजस्वल' शब्दस्य स्त्रियाः विषये एव प्रयोगः क्रियते ।                     </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p><b>रजःकृष्यासुतिपरिषदो वलच्</b> - रजःकृषि । रजस्, कृषि, आसुति, परिषद् एभ्यो मत्वर्थे वलच्स्यादित्यर्थः । आसुतीवल इति ।षुञ् अभिषवे॑ । आङ्पूर्वात्स्त्रियां क्तिन् । 'वले' इति दीर्घः ।अन्येभ्योऽपीति । वार्तिकमिदम् ।रजः कृषी॑त्यादिसूत्रोपात्तादन्येभ्योऽपि वलच्दृश्यत इत्यर्थः । भ्रातृवलः । 'ढ्रलोपे' इत्यतोऽण इत्यनुत्तेः 'वले' इति न दीर्घः । पुत्रवल इत्यादौ 'वले' इति दीर्घमाशङ्क्याह — वले इत्यत्रेति । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.2.112
sutra: रजःकृष्यासुतिपरिषदो वलच्</p>
<hr />
<p>आसुतीवल इति।'षुञ् अभिषवे' , क्तिन्, आसुतिःउअभिषवः। परिषदूल इति। परितः सीदन्तीति परिषत्,'सत्सूद्विष'  इत्यादिना क्विप्,'सदिरप्रतेः'  इति षत्वम्। पर्षच्छब्दमन्ये पठन्ति,'शदिभसो' दिःऽ बाहुलकात्पृषेरपि भवति -'पर्षदेषा दशावरा'  इति हि दृश्यते;'पार्षदकृतिरेषा तत्र भवताम्' 'सर्ववेदपार्षदं हीदं शास्त्रम्'  इति च भाष्ये।'पर्षद्वलामहाब्रह्मौरागतैः कठकाश्रमात्'  इति च भट्टिकाव्ये। परिषच्छब्दस्तु प्रसिद्ध एव -'सहस्रशः समेतानां परिषत्वं न विद्यते'  इति मनुः। अत्र च सूत्रे उभयोरपि उभयथा सूत्रप्रणयनात्। भ्रातृवल इति ।'वलः'  इत्यत्राण्ग्रहणानुवतेर्दीर्घाभावः। पुत्रवलः, उत्साहवल इत्यत्र त्वसंज्ञयां दीर्घाभावः। संज्ञायां तु दीर्घत्वम्,'वलः'  इत्यत्र हि'वनगिर्योः संज्ञायाम्'  इत्यतः'संज्ञायाम्'  इत्यनुवर्तते ॥</p></div>