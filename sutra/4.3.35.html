<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.3.34.html"><button class="muted-button">Prev 4.3.34</button></a>
        <a href="4.3.36.html"><button class="muted-button">Next 4.3.36</button></a>
        </nav><h2>Kashika</h2>
<hr />
<p>index: 4.3.35
sutra: स्थानान्तगोशालखरशालाच्च</p>
<hr />
<p>स्थानान्तात् प्रातिपदिकात् गोशालशब्दात् खरशालशब्दात् च जातार्थे प्रत्ययस्य लुग् भवति। गोस्थाने जातः गोस्थानः। अश्वस्थानः। गोशालः। खरशालः।</p>
<h2>Siddhanta Kaumudi</h2>
<hr />
<p>index: 4.3.35
sutra: स्थानान्तगोशालखरशालाच्च</p>
<hr />
<p>एभ्यो जातार्थप्रत्ययस्य लुक् स्यात् । गोस्थानः । गोशालः । खरशालः । विभाषा सेना -&lt;{SK828}&gt; इति नपुंसकत्वे ह्रस्वत्वम् ॥</p>
<h2>Balamanorama</h2>
<hr />
<p>index: 4.3.35
sutra: स्थानान्तगोशालखरशालाच्च</p>
<hr />
<p><b>स्थानान्तगोशालखरशालाच्च</b> - स्थानान्तगोशाल । एभ्य इति । स्थानान्त, गोशाल, खरशाल — एतेभ्यः इत्यर्थः । गोस्थान इति । गोस्थाने जात इत्यर्थः । गोशाल इति । गोशाले जात इत्यर्थः । एवं खरशालः । सर्वत्र अणो लुकि नादिवृद्धिः । ननु शालाशब्दस्य स्त्रीलिङ्गत्वाद्ध्रस्वनिर्देशोऽनुपपन्न इत्यत आह — विभाषा सेनेति । लिङ्गविशिष्टपरिभाषया स्त्रीलिङ्गादवपि लुक् ।</p>
<h2>Padamanjari</h2>
<hr />
<p>index: 4.3.35
sutra: स्थानान्तगोशालखरशालाच्च</p>
<hr />
<p>गोशालेति ।'विभाषा सेना'  इति नपुंसकत्वे ह्रस्वत्वम् । तत्साहचर्यात्खरशालस्यापि नपुंसकस्य ग्रहणम्, न तु द्वन्द्वैकवद्भावेन ह्रस्वत्वम् । एकादेशस्य पूर्वं प्रत्यन्तवद्भावाल्लिङ्गविशिष्टयपरिभाषया स्त्रीलिङ्गाभ्यामपि लुग्भवत्येव । यद्यपि टाबन्तयोरपि पाठे एकदेशविकृतस्यानन्यत्वान्नपुंसकाभ्यामपि लुक् सिद्ध्यति, लाघवार्थं तु ह्रस्वस्य पाठः ॥</p></div>