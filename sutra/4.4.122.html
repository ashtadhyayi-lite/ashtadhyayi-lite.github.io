<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.121.html">
            <button class="muted-button">Prev 4.4.121</button>
        </a>
        <a href="4.4.123.html">
            <button class="muted-button">Next 4.4.123</button>
        </a>
        </nav><h2>Kashika</h2>
<hr />
<p>index: 4.4.122
sutra: रेवतीजगतीहविष्याभ्यः प्रशस्ये</p>
<hr />
<p>रेवत्यादिभ्यः षष्ठीसमर्थेभ्यः प्रशस्ये वाच्ये यत् प्रत्ययो भवति। प्रशंसनं प्रशस्यम्, भावे क्यप् प्रत्ययो भवति। यद्वो रेवती रेवत्यम्। यद्वो जगती जगत्यम्। यद्वो हविष्या हविष्यम्। हविषे हिता हविष्याः, तासां प्रशंस्नं हविष्यम्। यस्य इति च [[6.4.148]] इति लोपे कृते <em>हलो यमां यमि लोपः</em> [[8.4.64]] इति लोपः।</p>
<h2>Siddhanta Kaumudi</h2>
<hr />
<p>index: 4.4.122
sutra: रेवतीजगतीहविष्याभ्यः प्रशस्ये</p>
<hr />
<p>प्रशंसने यत्स्यात् । रेवत्यादीनां प्रशंसनं रेवत्यम् । जगत्यम् । हविष्यम् ॥ </p>
<h2>Padamanjari</h2>
<hr />
<p>index: 4.4.122
sutra: रेवतीजगतीहविष्याभ्यः प्रशस्ये</p>
<hr />
<p>रयिरस्यास्तीति रेवती, रयेर्मतौ बहुलम्ऽ इति बहुलवचनात्सम्प्रसारणमम् । उगित्वान्ङीप्, नक्षत्रे तु गौरादित्वान्ङीष् । जगच्छब्दाच्छतृवद्भावान्ङीप् । षष्ठीसमर्थेभ्य इति ।'शंसु स्तुतौ'  इत्यस्मात्'कृत्यल्युटो बहुलम्'  इति भावे क्यप्, तद्योगे कर्मणि षष्ठी भवति, हविषे हिता हविष्या, ठुगवादिभ्यो यत्ऽ ॥</p></div>