<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.36.html"><button class="muted-button">Prev 8.3.36</button></a>
        <a href="8.3.38.html"><button class="muted-button">Next 8.3.38</button></a>
        </nav><h2>Sandhi Samaasa Split</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p>विसर्जनीयस्य कुप्वोः ≍क≍पौ विसर्जनीयः च</p>
<h2>Neelesh Sanskrit Brief</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p>विसर्गस्य ककारे/खकारे परे जिह्वामूलीयः विसर्गः वा भवतः । विसर्गस्य पकारे/फकारे परे उपध्मानीयः विसर्गः वा भवतः । </p>
<h2>Neelesh English Brief</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p>When a विसर्ग is followed by a ककार or a खकार, it is converted either to a जिह्वामूलीय or to a विसर्ग. </p>
<p>When a विसर्ग is followed by a पकार or a फकार, it is converted either to a उपध्मानीय or to a विसर्ग. </p>
<h2>Neelesh Sanskrit Detailed</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p><b>विसर्जनीयस्य सः</b> <a href="8.3.34.html">8.3.34</a> इत्यनेन विसर्गस्य खरि परे सकारे प्राप्ते वर्तमानसूत्रेण तस्य अपवादत्वेन कवर्गे पवर्गे च परे (क्रमेण) जिह्वामूलीय-उपध्मानीयौ उच्येते । एतौ आदेशौ विकल्पेनैव भवतः, अतः विकल्पाभावे विसर्गः एव तिष्ठति ।</p>
<p>उदाहरणानि </p>
<p>1) विसर्गात् परः ककारः - </p>
<p>रामः कः  → रामःकः, राम≍कः [<b>कुप्वोः ≍क≍पौ च</b> <a href="8.3.37.html">8.3.37</a> इति विसर्गस्य विकल्पेन जिह्वामूलीयः]</p>
<p>2) विसर्गात् परः खकारः - </p>
<p>रामः खनति  → रामःखनति, राम≍खनति [<b>कुप्वोः ≍क≍पौ च</b> <a href="8.3.37.html">8.3.37</a> इति विसर्गस्य विकल्पेन जिह्वामूलीयः]</p>
<p>3) विसर्गात् परः पकारः - </p>
<p>रामः पातुः  → रामःपातुः, राम≍पातु [<b>कुप्वोः ≍क≍पौ च</b> <a href="8.3.37.html">8.3.37</a> इति विसर्गस्य विकल्पेन उपध्मानीयः]</p>
<p>4) विसर्गात् परः फकारः - </p>
<p>वृक्षः फलतु  → वृक्षः फलतु, वृक्ष≍फलतु [<b>कुप्वोः ≍क≍पौ च</b> <a href="8.3.37.html">8.3.37</a> इति विसर्गस्य विकल्पेन उपध्मानीयः]</p>
<p>ज्ञातव्यम् -</p>
<ol>
<li>
<p>'जिह्वामूलीयः' इति कश्चन अयोगवाहः वर्णः अस्ति । वर्तमानसूत्रेण विसर्गात् परः ककारः खकारः वा आगच्छति चेदेव अस्य निर्माणम् भवति । अस्य उच्चारणमर्धविसर्गसदृशम् भवति । अस्य उच्चारणस्थानम् जिह्वायाः मूलमस्ति । लेखने जिह्वामूलीयस्य निर्देशः '≍' अनेन चिह्नेन क्रियते ।</p>
</li>
<li>
<p>'उपध्मानीयः' इति कश्चन अयोगवाहः वर्णः अस्ति । वर्तमानसूत्रेण विसर्गात् परः पकारः फकारः वा आगच्छति चेदेव अस्य निर्माणम् भवति  अस्य उच्चारणमपि अर्धविसर्गसदृशम् भवति । अस्य उच्चारणस्थानम् औष्ठौ स्तः । लेखने उपध्मानीयस्य निर्देशः अपि '≍' अनेन चिह्नेन क्रियते ।</p>
</li>
<li>
<p>यद्यपि अस्मिन् सूत्रे 'कु' / 'पु' इत्यनेन कवर्ग-पवर्गयोः उल्लेखः कृतः अस्ति, तथापि विसर्गस्य निर्माणम् खर्-वर्णे परे एव भवति, अतः अस्य सूत्रस्य प्रसक्तिः अपि ककारे परे / खकारे परे / पकारे परे  / फकारे परे एव विद्यते ।</p>
</li>
<li>
<p>वर्तमानसूत्रम् <b>विसर्जनीयस्य सः</b> <a href="8.3.34.html">8.3.34</a> इत्यस्य अपवादरूपेण आगच्छति । तथा च, <b>शर्परे विसर्जनीयः</b> <a href="8.3.35.html">8.3.35</a> एतत् सूत्रम् वर्तमानसूत्रस्य अपवादः अस्ति ।</p>
</li>
<li>
<p>'पुम्स् + कोकिल', 'कान् + कान्' एतादृशानाम् शब्दानाम् विषये <b>वा शरि</b> <a href="8.3.36.html">8.3.36</a> अस्मिन् सूत्रे पाठितम् &lt;!सम्पुंकानां सो वक्तव्यः!&gt; एतत् वार्त्तिकम् वर्तमानसूत्रस्य अपवादरूपेण विधीयते, अतः एतेषाम् विषये जिह्वामूलीयः न भवति । यथा - </p>
</li>
</ol>
<p>पुम् + कोकिलः [इति स्थिते -] </p>
<p>→ पुरुँ + कोकिलः [<b>पुमः खय्यम्परे</b> <a href="8.3.6.html">8.3.6</a> इति मकारस्य रुँत्वम् भवति ।]</p>
<p>→ पुँरुँ + कोकिलः / पुंरुँ + कोकिलः [<b>अत्रानुनासिकः पूर्वस्य तु वा</b> <a href="8.3.2.html">8.3.2</a> इति विकल्पेन अनुनासिकः । अनुनासिकाभावे <b>अनुनासिकात् परोऽनुस्वारः</b> <a href="8.3.4.html">8.3.4</a> इति अनुस्वारः]</p>
<p>→ पुँः + कोकिलः / पुंः + कोकिलः [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>→ पुँस् + कोकिलः / पुंस् + कोकिलः [<b>कुप्वोः ≍क ≍पौ च</b> <a href="8.3.37.html">8.3.37</a> इति जिह्वामूलीये प्राप्ते &lt;!सम्पुंकानां सो वक्तव्यः!&gt;  अनेन वार्त्तिकेन नित्यम् सकारादेशः भवति ।]</p>
<p>→ पुँस्कोकिलः / पुंस्कोकिलः </p>
<h2>Kashika</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p>कवर्गपवर्गयोः परतो विसर्जनीयस्य यथासङ्ख्यम् ẖकḫप इत्येतावादेशौ भवतः, चकाराद् विसर्जनीयश्च। वृक्षẖ करोति, वृक्षः करोति। वृक्षẖ खनति, वृक्षः खनति। वृक्षḫ पचति, वृक्षः पचति। वृक्षḫ फलति, वृक्षः फलति। कपौ उच्चारणार्थौ। जिह्वामूलीयोपध्मानीयौ एतावादेशौ। <b>विसर्जनीयस्य सः</b> <a href="8.3.34.html">8.3.34</a> इत्येतस्मिन्नाप्राप्ते इदमारभ्यते इति एतस्य बाधकम्, <b>शर्परे विसर्जनीयः</b> <a href="8.3.35.html">8.3.35</a> इत्येतत् तु न बाध्यते, वासः क्षौमम्, अद्भिः प्सातम्। पूर्वत्रासिद्धे नास्ति विप्रतिषेधोऽभावादुत्तरस्य इति <b>शर्परे विसर्जनीयः</b> <a href="8.3.35.html">8.3.35</a> इत्येतदेव भवति। केचित् तु एतदर्थं योगविभागं कुर्वन्ति। कुप्वोः शर्परयोः विसर्जनीयस्य विसर्जनीयः आदेशो भवति, किमर्थम् इदम्, ẖकḫपौ चेति वक्ष्यति, तद्वाधनार्थम् इति।</p>
<h2>Siddhanta Kaumudi</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p>कवर्गे पवर्गे च परे विसर्जनीयस्य क्रमाज्जिह्वामूलीयोपध्मानीयौ स्तः । चाद्विसर्गः । येन नाप्राप्त इति न्यायेन विसर्जनीयस्य स &lt;{SK138}&gt; इत्यस्यापवादोऽयम् । न तु शर्परे विसर्जनीय &lt;{SK150}&gt; इत्यस्य । तेन वासः क्षौममित्यादौ विसर्ग एव । नॄँ≍ पाहि । नॄं≍ पाहि । नॄँःपाहि । नॄंःपाहि ।  नॄन्पाहि ॥ </p>
<h2>Laghu Siddhanta Kaumudi</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p>कवर्गे पवर्गे च विसर्गस्य ≍क ≍पौ स्तः, चाद्विसर्गः । नॄँ ≍पाहि, नॄँः पाहि, नॄं≍ पाहि नॄंः पाहि । नॄन्पाहि॥</p>
<h2>Balamanorama</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p><b>कुप्वोः क्ष्कक्ष्पौ च</b> - ॒खरवसानयो॑रिति रेफस्य नित्यं विसर्गे प्राप्ते-कुप्वौ ᳵकᳶपौ च । 'कुप्वोः' इति छेदः । ओसस्सस्य रुत्वे तस्य खर्परत्वाद्विसर्गः, जिह्वामूलीयस्य शर्पूपसङ्ख्यातत्वेन खत्र्वात् । तस्य च विसर्गस्यखर्परे शरि वा विसर्गलोपो वक्तव्य॑ इति लोपः । अतः सूत्रे कुप्वोरिति विसर्गो न श्रूयते । 'विसर्जनीयस्य स' इत्यतो विसर्जनीयस्येत्यनुवर्तते । तदाह-कवर्गे इत्यादिना ।क्रमा॑दिति यथासंख्यसूत्रलभ्यम् । चाद्विसर्ग इति 'शर्परे विसर्जनीयः' इत्यतो 'विसर्जनीय' इत्यनुकृष्यत इत्यर्थः । चकारः पक्षे विसर्गसमुच्चयार्थ इति यावत् । अन्यथा जिह्वामूलीयोलपध्मानीयाभ्यां विसर्गस्य बाध एव स्यादिति भावः । एवं च प्रकृते पकारे परे विसर्गस्य सत्वं बाधित्वा कदाचिदुपध्मानीयः कदाचिद्विसर्गः । तयोरुच्चारणे भेदः । इहादेशयोः कपावुच्चारणार्थौ, न तु विधेयकोटिप्रविष्टौ । ननु कुप्वोरिति जिह्लामूलीयोपध्मानीयविसर्गविधना यथा विसर्जनीयस्य सत्वं बाध्यते, तथा 'शर्परे विसर्जनीय' इति केवलविसर्गविधिरपि बाध्येत । तथाच वासः क्षौममित्यत्रापि कुप्वोरिति कदाचिज्जिह्वामूलीयः कदाचिद्विसर्गश्च स्याताम् । इष्यते तु केलविसर्ग इत्यत आह — येन नाप्राप्तीति ।येन नाप्राप्ते यो विधिरारभ्यते स तस्यापवादः॑ इति न्यायः । प्रापेति भावे क्तः । येनेति कर्तरि तृतीया । कर्तृकर्मणोरिति षष्ठी तु न भवति,न लोके॑ति निषेधात् । द्वौ नञावावश्यकत्वं द्योतयतः । यस्य विधेरवश्यं प्राप्तौ सत्यामित्यर्थः । अनेन न्यायेन कुप्वोरिति विधिः 'विसर्जनीयस्य स' इत्यस्यैपवादः । सत्वे प्राप्त एव तदारम्भात् । 'शर्परे विसर्जनीय' इत्यस्य तु कुप्वोरिति नापवादः ।कः करोती॑त्यादौ शर्परे खरीत्यप्राप्तेऽपि कुप्वोरित्यस्यारम्भादित्यर्थः । तेनेति ।वासः क्षौम॑मित्यादौ कुप्वोरिति विधिना शर्परे इत्यस्य बाधाऽभावेन शर्परे खरीति केवलविसर्ग एव भवतीत्यर्थ । नृ#ँᳶपाहिं, नृ#ंᳶपाहीत्युपध्मानीयपक्षे आनुनासिक्येऽनुस्वारे च सति रूपद्वयम् । नृ#ँःपाहि,नृ#ँःपाहीति विसर्गपक्षेऽनुनासिकानुस्वाराभ्यां रूपद्वयम् । नृन्-पाहीति रुत्वाऽभावे रूपम् । तथाच पञ्च रूपाणि । सूत्रे 'पे' इत्यकार उच्चारणार्थः । तथाच नृन्रुनातीत्यादावपि पञ्च रूपाणि भवन्ति ।</p>
<h2>Padamanjari</h2>
<hr />
<p>index: 8.3.37
sutra: कुप्वोः ≍क≍पौ च</p>
<hr />
<p>विसर्जनीयश्चेति । अनेन चकारो विसर्जनीयानुकर्षणार्थ इति दर्शयति । अथ वाग्रहणमेवानुवर्त्य जिह्वामूलीयोपध्मानीयौ कस्मान्न विल्प्येते, एवं हि चकारो न कर्तव्यो भवति ? नैवं शक्यम्; एवं ह्याभ्यामुक्ते'विसर्जनीयस्य सः'  इति सत्वमेव स्यात् । तस्माच्चकारेणैवानुकृष्य विसर्जनीयो विधातव्यः, वाग्रहणं च नानुवर्त्यम् । तदनुवृतौ हि त्रिभिरपि मुख्ये पक्षे सत्वं प्रसज्येत । सूत्रे ककारपकारसहितयोर्जिह्वामूलीयोपध्मानीययोरुच्चारणातथाभूतावेव विसर्जनीयस्यादेशाविति शङ्कमानं प्रत्याह - कपावुच्चारणार्थाविति । ताभ्यां विना तयोरुच्चारयितुमशक्यत्वादिति भावः । कीदृशौ तर्ह्यादेशौ ? इत्याह - जिह्वामूलीयेति । इह विसर्जनीयस्य स्थाने आदेशत्रयं विधीयते, ततश्च शर्परयोरेव कुप्वोः प्राप्नोति - वासः क्षौमम्, अद्भिः प्सातमिति, अत्र हि'शर्परे विसर्जनीयः'  इति विसर्जनीयोऽस्ति, न च तस्य वैयर्थ्यम्; यत्र कुपुभ्यामन्यः शर्परः खरस्तिपुरुषः त्सरुक इत्यादौ, तत्र सावकाशत्वात् । अशर्परयोस्तु कुप्वोर्न स्यात्, न हि तस्य विसर्जनीयोऽस्ति,'विसर्जनीयस्य सः'  इति सत्वेन निर्वर्तितत्वात् । किं पुनः कारणं सत्वमेव तावद्भवति ? तत्र कर्तव्ये तस्य विधेरसिद्धत्वात् । तस्मादत्र सकारः स्थानी निर्देअष्टव्यः - यः'विसर्जनीयस्य सः'  इति सः, तस्य स्थाने कुप्वोरादेशत्रयं भवतीति । एवं हि शर्परयोः कुप्वोः सकारापवादो विसर्जनीयो विधीयेत इति सकाराभावादादेशाप्रसङ्गः, केवलयोस्त्वादेशप्रसङ्गः, तस्मात्सस्येति वक्तव्यम्, यदाह वार्तिककारः -'सकारस्य कुप्वोर्विसर्जनीय - जिह्वामूलीयोपध्मानीयाः, विसर्जनीयादेशे हि शर्परयोरेवादेशप्रसङ्गः'  इति ? अत्र परिहारामाह - विसर्जनीयस्य स इत्येतस्मिन्निति । अयमभिप्रायः -'विसर्जनीयस्य सः'  इति सकारस्य स्थानी विसर्जनीय उपातः, स च द्विविधः सम्भवति - शर्परलक्षणः, खरवसानलक्षणश्च । तत्र शर्परलक्षणस्यासिद्धत्वादितरः सकारस्य स्थानी, स एव चेहानुवर्तते; ततश्च नाप्राप्ते सत्वे इदमारभ्यते; सर्वस्य विषयस्य तेन व्याप्तत्वात् ।'शर्परे विसर्जनीयः'  इत्येततु शर्परयोः कुप्वोः प्राप्तम्, केवलयोस्त्वप्राप्तमिति न तं प्रति अस्य बाधकलक्षणयोग इति । स्यादेतत्, मा भूदपवादत्वम्, परत्वातु शर्परयोरपि कुप्वोरयमेव विधिः प्राप्नोति ? तत्राह - पूर्व्रत्रासिद्धे इति । परिहारान्तरमाह - केचित्विति ।'कुप्वोः'  इत्येको योगः, अत्र'शर्परे विसर्जनीयः'  इति वर्तते, शर्परयोः कुप्वोः विसर्जनीय एव भवति, न ःकःपाविति । किञ्च - पूर्वंसूत्रे'नेति वक्तव्ये विसर्जनीयविधानं तद्विकारनिवृत्यर्थम्'  इत्युक्तम् । तेन शपरयोः कुप्वोरस्य विधेरप्रसङ्ग एव ॥</p></div>