<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.2.181.html">
            <button class="muted-button">Prev 6.2.181</button>
        </a>
        <a href="6.2.183.html">
            <button class="muted-button">Next 6.2.183</button>
        </a>
        </nav><h2>Kashika</h2>
<hr />
<p>index: 6.2.182
sutra: परेरभितोभाविमण्डलम्</p>
<hr />
<p>परेरुत्तरमभितोभविवचनं मण्डलं च अन्तोदात्तं भवति। परिकूलम्। परितीरम्। परिमण्डलम्। बहुव्रीहिरयं प्रादिसमासोऽव्ययीभावो वा। अव्ययीभावपक्षेऽपि हि <em>परिप्रत्युपापा वर्ज्यमानाहोरात्रावयवेषु</em> [[6.2.33]] इति पूर्वपदप्रकृतिस्वरत्वं प्राप्तमनेन बाध्यते। अभितः इत्युभयतः। अभितो भावोऽस्य अस्तीति तदभितोभावि। यच् च एवं स्वभावं कूलादि तदभितोभाविग्रहणेन गृह्यते।</p>
<h2>Siddhanta Kaumudi</h2>
<hr />
<p>index: 6.2.182
sutra: परेरभितोभाविमण्डलम्</p>
<hr />
<p>परेः परमभित उभयतो भावो यस्यास्ति तत्कूलादि मण्डलं चान्तोदात्तम् । परिकूलम् । परिमण्डलम् ।</p></div>