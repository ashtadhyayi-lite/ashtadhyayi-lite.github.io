<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.113.html"><button class="muted-button">Prev 6.1.113</button></a>
        <a href="6.1.115.html"><button class="muted-button">Next 6.1.115</button></a>
        </nav><h2 class="title">हशि च</h2><p class="sname"><font color=blue>6-1-114 हशि च</font> <font color="DeepPink"> संहितायाम्</font> <font color="ForestGreen">अचि</font> <font color="Red">अतः रोः अप्लुतात्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p>अप्लुतात् अतः रोः उत् हशि</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p>अप्लुत-ह्रस्व-अकारात् परस्य रुँ-इत्यस्य हश्-वर्णे परे उकारादेशः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p>A रुँ letter that follows an अप्लुत-ह्रस्व-अकार and is followed by a हश् letter is converted to an उकार.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p>हशि च परतः अत उत्तरस्य रोरुकारादेशो भवति। पुरुषो याति। पुरुषो हसति। पुरुषो ददाति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p>अप्लुतादतः परस्य रोरुः स्याद्धशि । शिवो वन्द्यः । रोरित्युकारानुबन्धग्रहणान्नेह । प्रातरत्र । भ्रातर्गच्छ । देवास् इह इति स्थिते । रुत्वम् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p>तथा। शिवो वन्द्यः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p>'रुँ' इति आदेशात् पूर्वम् यदि ह्रस्व-अकारः विद्यते, तथा च अस्मात् आदेशात् अनन्तरम्  यदि हश्-वर्णः विद्यते, तर्हि रुँ इत्यस्य <b>भोभगोअघोअपूर्वस्य योऽशि</b> <a href="8.3.17.html">8.3.17</a> इत्यनेन प्राप्तम् यकारादेशं बाधित्वा प्रकृतसूत्रेण उकारादेशः भवति —‌ इति अस्य सूत्रस्य आशयः ।</p>
<p><pt></p>
<p>हश् = सर्वाणि मृदुव्यञ्जनानि =  वर्गतृतीयाः, वर्गचतुर्थाः, वर्गपञ्चमाः, अन्तःस्थाः, हकारः । <light>इति आहत्य 20 वर्णाः ।</light></p>
<p></pt></p>
<p>कानिचन उदाहरणानि एतानि —</p>
<ol>
<li><b>ससजुषो रुँः</b> <a href="8.2.66.html">8.2.66</a> इत्यनेन पदान्तसकारस्य रुँत्वे कृते, अग्रे हश्-वर्णः विद्यते चेत् प्रकृतसूत्रेण रेफस्य उत्वम् सम्भवति —</li>
</ol>
<p><pr></p>
<p>राम सुँ गच्छति</p>
<p>→ राम रुँ गच्छति [<b>ससजुषोः रुः</b> <a href="8.2.66.html">8.2.66</a> इति रुत्वम् ।]</p>
<p>→ राम उ गच्छति [<b>हशि च</b> <a href="6.1.113.html">6.1.113</a> इति रुँ-इत्यस्य उत्वादेशः ।]</p>
<p>→ रामो  गच्छति [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p></pr></p>
<ol>
<li><b>अहन्</b> <a href="8.2.68.html">8.2.68</a> इत्यनेन पदान्तनकारस्य रुँत्वे कृते अग्रे हश्-वर्णः विद्यते चेत् प्रकृतसूत्रेण रेफस्य उत्वम् सम्भवति —</li>
</ol>
<p><pr></p>
<p>अहन् सुँ यद्  [अहन्-शब्दस्य प्रथमैकवचनस्य रूपम् । ततः 'यद्' इति शब्दः स्थापितः अस्ति ।]</p>
<p>→ अहन् यद् [सकारोत्तस्य उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । <b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति अपृक्तसकारलोपः ।]</p>
<p>→ अहरुँ यद् [<b>अहन्</b> <a href="8.2.68.html">8.2.68</a> इति रुत्वम्]</p>
<p>→ अह उ यद् [<b>अतो रोरप्लुतादप्लुते</b> <a href="6.1.113.html">6.1.113</a> इति रुँ-इत्यस्य उत्वम्]</p>
<p>→ अहो यद् [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p></pr></p>
<ol>
<li><b>सिपि धातोः रुर्वा</b> <a href="8.2.74.html">8.2.74</a> इति सूत्रेण धातोः अन्ते विद्यमानस्य सकारस्य सिप्-प्रत्यये परे विकल्पेन रुँ-आदेशः भवति । अस्मिन् आदेशे कृते अग्रे हश्-वर्णः अस्ति चेत् प्रकृतसूत्रेण तस्य रुँत्वम् सम्भवति । यथा,<qt>अहिनो ह्यः</qt> इति सन्धिः इत्थं सिद्ध्यन्ति —</li>
</ol>
<p><pr></p>
<p>हिसिँ (हिंसायाम्, रुधादिः, &lt;{7.19}&gt;)</p>
<p>→ हिन्स् [<b>इदितो नुम् धातोः</b> <a href="7.1.58.html">7.1.58</a>]</p>
<p>→ हिन्स् लङ् ह्यः [<b>अनद्यतने लङ्</b> <a href="3.2.111.html">3.2.111</a> इति लङ् । अग्रे 'ह्यः' इति शब्देन सह अपि प्रक्रिया इष्यते अतः सः शब्दः अपि दर्शितः अस्ति ।]</p>
<p>→ अट् हिन्स् लङ् ह्यः [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]</p>
<p>→ अ हिन्स् सिप् ह्यः [<b>तिप्तस्झि..</b> <a href="3.4.78.html">3.4.78</a> इति मध्यमपुरुषैकवचनस्य सिप्-प्रत्ययः]।</p>
<p>→ अ हिन्स् स् ह्यः [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अ हि श्नम् न्स् स् ह्यः [<b>रुधादिभ्यः श्नम्</b> <a href="3.1.78.html">3.1.78</a> इति श्नम्-विकरणम्]</p>
<p>→ अ हि न न्स् स् ह्यः [इत्संज्ञालोपः]</p>
<p>→ अ हिन स् स् ह्यः [<b>श्नान्नलोपः</b> <a href="6.4.23.html">6.4.23</a> इति नकारलोपः]</p>
<p>→ अ हिन स् ह्यः [<b>स्कोः संयोगाद्योरन्ते च</b> <a href="8.2.29.html">8.2.29</a> इति सकारलोपः]</p>
<p>→ अ हिन रुँ ह्यः [<b>सिपि धातो रुर्वा</b> <a href="8.2.74.html">8.2.74</a> इति पाक्षिकं रुत्वम् ]</p>
<p>→ अ हिन उ ह्यः [<b>अतो रोरप्लुतादप्लुते</b> <a href="6.1.113.html">6.1.113</a> इति उत्वम्]</p>
<p>→ अहिनो ह्यः [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<ol>
<li><b>दश्च</b> <a href="8.2.75.html">8.2.75</a> इति सूत्रेण धातोः अन्ते विद्यमानस्य दकारस्य सिप्-प्रत्यये परे विकल्पेन रुँ-आदेशः भवति । अस्मिन् आदेशे कृते अग्रे हश्-वर्णः अस्ति चेत् प्रकृतसूत्रेण तस्य रुँत्वम् सम्भवति । यथा, 'अभिनो राजन्' इति सन्धिः इत्थं सिद्ध्यन्ति —</li>
</ol>
<p><pr></p>
<p>भिदिँर् (विदारणे, रुधादिः, &lt;{7.2}&gt;)</p>
<p>→ भिद् [&lt;! इर इत्संज्ञा वाच्या !&gt; इति इँर्-इत्यस्य इत्संज्ञा । <b>तस्य लोपः</b><a href="1.3.9.html">1.3.9</a> इति लोपः]</p>
<p>→ भिद् लङ् राजन् [<b>अनद्यतने लङ्</b> <a href="3.2.111.html">3.2.111</a> इति लङ् । अग्रे 'राजन्' इति शब्देन सह अपि प्रक्रिया इष्यते अतः सः शब्दः अपि दर्शितः अस्ति ।]</p>
<p>→ अट् भिद् लङ् राजन् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]</p>
<p>→ अ भिद् सिप् राजन् [<b>तिप्तस्झि..</b> <a href="3.4.78.html">3.4.78</a> इति मध्यमपुरुषैकवचनस्य सिप्-प्रत्ययः]।</p>
<p>→ अ भिद् स् राजन् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अ भि श्नम् द् स् राजन् [<b>रुधादिभ्यः श्नम्</b> <a href="3.1.78.html">3.1.78</a> इति श्नम्-विकरणम्]</p>
<p>→ अ भि न द् स् राजन् [इत्संज्ञालोपः]</p>
<p>→ अ भि न द् राजन् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति अपृक्त-सि-प्रत्ययस्य लोपः]</p>
<p>→ अ भि न रुँ राजन् [<b>दश्च</b> <a href="8.2.75.html">8.2.75</a> इति पाक्षिकं रुत्वम् ]</p>
<p>→ अ भिन उ राजन् [<b>अतो रोरप्लुतादप्लुते</b> <a href="6.1.113.html">6.1.113</a> इति उत्वम्]</p>
<p>→ अभिनो राजन् [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<p><b>प्रकृतसूत्रे स्थानीरूपेण निर्दिष्टः 'रुँ' इति शब्दः केवलं त्रिपादीसूत्रैः एव सिद्ध्यति, न हि कैश्चित् सपादसप्ताध्याय्याः सूत्रैः । अतः, अत्र सूत्रविधानसामर्थ्याद् एव   <b>ससजुषोः रुः</b> <a href="8.2.66.html">8.2.66</a>, <b>अहन्</b> <a href="8.2.68.html">8.2.68</a>, <b>सिपि धातो रुर्वा</b> <a href="8.2.74.html">8.2.74</a>, <b>दश्च</b> <a href="8.2.75.html">8.2.75</a> इत्यादीनि सर्वाणि त्रिपादीसूत्राणि <b>हशि च</b> <a href="6.1.114.html">6.1.114</a> इति सपादसप्ताध्याय्याः सूत्रस्य कृते  सिद्धानि एव सन्ति</b> । रुत्वात् अनन्तरम् उत्वे कृते ततः सपादसप्ताध्याय्याः सूत्रैः पाठितम् गुणकार्यम् अपि इष्यते, अतएव इदं सूत्रम् आचार्यैः सपादसप्ताध्याय्यां संस्थाप्य, रुत्वं प्रति निर्देशसामर्थ्यात् सिद्धं ज्ञापितम् अस्ति ।</p>
<p><note><b>मतुवसो रु सम्बुद्धौ छन्दसि</b> <a href="8.3.1.html">8.3.1</a> इत्यस्मात् आरभ्य <b>कानाम्रेडिते</b> <a href="8.3.12.html">8.3.12</a> इति यावद्भिः सूत्रैः अपि रुत्वम् आदेशरूपेण विधीयते । अस्य रुत्वस्य विषये अपि प्रकृतसूत्रस्य प्रसक्तिः अस्ति, परन्तु तत्र अस्य सूत्रस्य प्रयोगः केवलं वैदिकसन्दर्भे एव भवति । लौकिकसंस्कृतस्य उदाहरणे तु तत्र निर्देशात् रुँ इति आदेशात् अनन्तरम् हश्-वर्णः नैव सम्भवति, अतः प्रकृतसूत्रम् अपि तत्र नैव प्रवर्तते  ।</note></p>
<p><title>दलकृत्यम्</title></p>
<p><b>1. अनुवृत्तिरूपेण स्वीकृते 'अतः' इति शब्दे तपरकरणम् किमर्थम् ? </b><b>तपरस्तत्कालस्य</b> <a href="1.1.70.html">1.1.70</a> इत्यनेन अकारस्य केवलम् तात्कालिकभेदानाम् (ह्रस्वभेदानाम्) ग्रहणं कर्तुम् अत्र अकारस्य तपरकरणम् कृतम् अस्ति । 'अति' इत्यत्र तपरकरणेन अकारस्य दीर्घभेदस्य (आकारस्य) ग्रहणं न भवति । अतः आकारात्-परस्य रुँ-आदेशस्य विषये इदं सूत्रं नैव प्रवर्तते । यथा, <qt>देवा सुँ गच्छन्ति → देवा रुँ गच्छन्ति → देवा गच्छन्ति </qt> — अस्याम् प्रक्रियायाम् उत्वं न भवति । </p>
<p><b>2. रोः इत्यत्र 'रु' इति उकारान्तस्य ग्रहणम् किमर्थम्? </b>  इदं सूत्रम् केवलम् 'रुँ' इति आदेशस्य विषये एव प्रवर्तते, 'र्' इत्यस्य विषये न प्रवर्तते, अतः अस्मिन् सूत्रे 'रु' शब्दः साक्षात् स्वीकृतः अस्ति । यथा, <qt>पुनर् + गच्छति → पुनर्गच्छति </qt> —‌ अस्याम् प्रक्रियायाम् उत्वं न भवति । </p>
<p><b>3.  'अतः' इत्यनेन ह्रस्व-अकारस्यैव ग्रहणे जाते 'अप्लुतात्' इति किमर्थम् ?</b> 'प्लुत' इति संज्ञा केवलम् <b>वाक्यस्य टेः प्लुत उदात्तः</b> <a href="8.2.82.html">8.2.82</a> इत्यस्मिन् अधिकारे विद्यमानैः सूत्रैः एव सम्भवति । एतानि सर्वाणि सूत्राणि त्रिपाद्याम् विद्यन्ते, अतः <b>अतो रोरप्लुतादप्लुते</b> <a href="6.1.113.html">6.1.113</a> इत्यस्य कृते एतानि असिद्धानि सन्ति । अतः, यत्र मूलरूपेण ह्रस्वसंज्ञकस्य अकारस्य त्रिपादीसूत्रेण प्लुतादेशः भवति, तत्र  <b>अतो रोरप्लुतादप्लुते</b> <a href="6.1.113.html">6.1.113</a> इत्यनेन मूलः ह्रस्वः अकारः एव दृश्यते । अस्यां स्थितौ <b>अतो रोरप्लुतादप्लुते</b> <a href="6.1.113.html">6.1.113</a> इत्यनेन तत्र अनिष्टं रुत्वम् सम्भवति । यथा, <qt>सुस्रोत3रुँ गच्छ</qt> अस्मिन् वाक्ये तकारोत्तरस्य अकारस्य <b>दूराद्धूते च</b> <a href="8.2.84.html">8.2.84</a> इति सूत्रेण प्लुतसंज्ञा भवति । अस्याः असिद्धत्वात् <b>अतो रोरप्लुतादप्लुते</b> <a href="6.1.113.html">6.1.113</a> इति सूत्रेण 'सुस्रोत रुँ गच्छ' इति ह्रस्व-अकारघटितम् रूपम् एव दृश्यते, अतश्च रुँ-इत्यस्य उत्वम् अपि सम्भवति । तन्निवारणाय एव अस्मिन् सूत्रे 'अप्लुतात्' इति शब्दः स्वीक्रियते । 'अप्लुतात्' इति ग्रहणेन  <b>हशि च</b> <a href="6.1.114.html">6.1.114</a> इत्यस्य सूत्रस्य कृते त्रिपादीसूत्रैः विहिता प्लुतसंज्ञा सिद्धा भवति, ततश्च प्लुत-अकारस्य विषये प्राप्तम् उत्वम् अपि निषिध्यते । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p><b>हशि च</b> - हशि च ।अतो रोरप्लुता॑दिति पदत्रयमनुवर्तते ।ऋत उ॑दित्यतउ॑दिति च । तदाह-अप्लुतादिति । शिवो वन्द्य इति । शिवस् वन्द्य इति स्थिते सस्य रुः । तस्याऽत्परकत्वाभावात्पूर्वसूत्रेण उत्वं न प्राप्तमिति वचनमिदम् । ननु प्रातरत्र धातर्गच्छत्यत्र रेफस्य अतो रोरिति हशि चेति च उत्वं कुतो न स्यादित्यत आह — रोरित्यनुकारेति । उकारोऽनुबन्ध इद्यस्य स उकारानुबन्धः, तस्यैव उत्वविधौ ग्रहणात् प्रातरत्र उत्वं न भवति । प्रातरिति हि रेफान्तमव्ययम् । न तत्र रेफ उकारानुबन्धवान् । धातृशब्दात् सम्बुद्धिः सुः,ऋतो ङि सर्वनामस्थानयोः॑ इति ऋकारस्य गुणोऽकारो रपरः, हल्ङ्यादिना सुलोपः । अत्रापि न रेफ उकारानुबन्धवान् । अत उभयत्रापि रेफस्य उत्वं न भवतीत्यर्थः । अथ देवा इहेति रूपं दर्शयितुमाह — देवास् इह इति स्थिते रुत्वमिति ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.114
sutra: हशि च</p>
<hr />
<p>अप्लुतादित्येव - सुस्रोता3 देहीति। चकारोऽतीत्यस्यानुकर्षणार्थः, तेनोतरत्र तस्यैवानुवृत्तिर्भवति, न हशीत्यस्य, नहि तदनुकर्षणस्यान्यत्प्रयोजनमस्ति ॥</p></div>