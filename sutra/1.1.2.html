<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.1.1.html">
            <button class="muted-button">Prev 1.1.1</button>
        </a>
        <a href="1.1.3.html">
            <button class="muted-button">Next 1.1.3</button>
        </a>
        </nav><h2>Kashika</h2>
<hr />
<p>index: 1.1.2
sutra: अदेङ् गुणः</p>
<hr />
<p>गुणशब्दः संज्ञात्वेन विधीयते, प्रत्येकमदेङां वर्णानां सामान्येन तद्भावितानामतद्भावितानां च । तपरकरणं त्विह सर्वार्थम् । तरिता, चेता, स्तोता ; पचन्ति, जयन्ति, अहं पचे । गुणप्रदेशा <em>मिदेर्गुणः</em> [[7.3.82]] इत्येवमादयः ॥</p>
<h2>Siddhanta Kaumudi</h2>
<hr />
<p>index: 1.1.2
sutra: अदेङ् गुणः</p>
<hr />
<p>अदेङ् च गुणसंज्ञः स्यात् ॥</p>
<h2>Laghu Siddhanta Kaumudi</h2>
<hr />
<p>index: 1.1.2
sutra: अदेङ् गुणः</p>
<hr />
<p>अत् एङ् च गुणसंज्ञः स्यात्॥</p>
<h2>Balamanorama</h2>
<hr />
<p>index: 1.1.2
sutra: अदेङ् गुणः</p>
<hr />
<p><em>अदेङ् गुणः</em> - अदेङ्गुणः । संज्ञाप्रस्तावात्संज्ञेति लभ्यते । अच्च एङ् चेति समाहारद्वन्द्वः । तदाह — अदेङ् चेत्यादिना ।</p>
<h2>Padamanjari</h2>
<hr />
<p>index: 1.1.2
sutra: अदेङ् गुणः</p>
<hr />
<p>पूर्वेण तुल्यमेतत् । ऽतपरकरणं त्विह सर्वार्थमिऽति । न तु पूर्ववदन्यतरार्थमिति तु शब्दस्यार्थः । असति हि तस्मिन् दीर्घप्लुतयोरपि गुणसंज्ञा स्यात्; ततश्च तरतीति कदाचिदकारः स्यात्, कदाचिदाकारः, रपरत्वे कृत एकस्याध्यर्धमात्रत्वादपरस्यार्धतृतीयमात्रत्वात् । न चाकारस्य वृद्धिसंज्ञा बाधिका; एकसंज्ञाधिकारादन्यत्र संज्ञासमावेशात् । एङश्च त्रिमात्रचतुर्मात्रस्य गुणसंज्ञायाम्-रथेषा,खट्वेषा, अश्वोढः, वडवोढ इति त्रिमात्रतुर्मात्रौ स्याताम् । तरितेत्यादीनि तद्भावितानामदेङं क्रमेण रूपोदाहरणानि । पचन्ति जयन्तीत्यकारस्य कार्योदाहरणे । अत्रान्त्यकारे परतः शबकारस्य 'अतो गुणे' इति पररूपं भवति । एकारस्यातद्भावितस्योदाहरणम्-ऽअहं पचे ऽइति । ओकारस्य तु न संभवति ॥</p></div>