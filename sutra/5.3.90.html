<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.89.html"><button class="muted-button">Prev 5.3.89</button></a>
        <a href="5.3.91.html"><button class="muted-button">Next 5.3.91</button></a>
        </nav><h2>Sandhi Samaasa Split</h2>
<hr />
<p>index: 5.3.90
sutra: कासूगोणीभ्यां ष्टरच्</p>
<hr />
<p>ह्रस्वे कासू-गोणीभ्याम् ष्टरच्</p>
<h2>Neelesh Sanskrit Brief</h2>
<hr />
<p>index: 5.3.90
sutra: कासूगोणीभ्यां ष्टरच्</p>
<hr />
<p>'ह्रस्व' इत्यस्य विशेष्यरूपेण विहितात् 'कासू' तथा 'गोणी' शब्दाभ्याम् स्वार्थे 'ष्टरच्' प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.3.90
sutra: कासूगोणीभ्यां ष्टरच्</p>
<hr />
<p>'ह्रस्व' (यत् दीर्घः नास्ति तत्, short) इत्यस्य विशेष्यरूपेण विहितं यत् प्रातिपदिकम्, तस्मात् <b>ह्रस्वे</b> <a href="5.3.86.html">5.3.86</a> इत्यनेन औत्सर्गिकरूपेण क-प्रत्यये प्राप्ते 'कासू' तथा 'गोणी' एतयोः विषये अपवादत्वेन 'ष्टरच्' प्रत्ययः भवति । </p>
<p>विशेषः - अत्र मूलरूपेण 'तर' इति प्रत्ययः अस्ति । षकारः प्रत्यये अनुबन्धरूपेण प्रयुज्यते, अतः ष्टुत्वं अपि भवति येन तकारस्य टकारादेशः भवति । प्रक्रियायाः प्रथमसोपाने <b>षः प्रत्ययस्य</b> <a href="1.3.6.html">1.3.6</a> इत्यनेन षकारस्य इत्संज्ञा तथा <b>तस्य लोपः</b> <a href="1.3.9.html">1.3.9</a> इत्यनेन लोपे कृते &lt;ऽनिमित्तापाये नैमित्तिकस्याप्यपायःऽ&gt; अनेन सिद्धान्तेन ष्टुत्वं अपि निवर्तते - </p>
<p>ह्रस्वा  कासूः (A type of weapon) इत्येव </p>
<p>= कासू + ष्टरच्    </p>
<p>→ कासू + तर [षकारचकारयोः इत्संज्ञा, लोपः । षकारलोपे &lt;ऽअकृतव्यूहाः पाणिनीयाःऽ&gt; इत्यनया परिभाषया (=  &lt;ऽनिमित्तापाये नैमित्तिकस्याप्यपायःऽ&gt; इत्यनेन सिद्धान्तेन) ष्टुत्वमपि विनश्यति, अतः 'तर' इत्येव अवशिष्यते ।</p>
<p>→ कासूतर </p>
<p>→ कासूतर + ङीष् [स्त्रीत्वे विवक्षिते <b>षिद्गौरादिभ्यश्च</b>  <a href="4.1.41.html">4.1.41</a> इति ङीष्]</p>
<p>→ कासूतर् + ई [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ कासूतरी । a small weapon - इत्याशयः ।  </p>
<p>एवमेव ह्रस्वा गोणी (small sack / bag) इत्येव = गोणी + ष्टरच् → गोणीतरी  । </p>
<h2>Kashika</h2>
<hr />
<p>index: 5.3.90
sutra: कासूगोणीभ्यां ष्टरच्</p>
<hr />
<p>ह्रस्वे इत्येव। कासूगोणीशब्दाभ्यां ह्रस्वस्वे द्योत्ये ष्टरच् प्रत्ययो भवति। कस्य अपवादः। षकारो ङीषर्थः। ह्रस्वा कासूः कासूतरी। गोणीतरी। कासूः इति शक्तिः, आयुधविशेसः उच्यते।</p>
<h2>Siddhanta Kaumudi</h2>
<hr />
<p>index: 5.3.90
sutra: कासूगोणीभ्यां ष्टरच्</p>
<hr />
<p>आयुधविशैषः कासूः । ह्रस्वा सा कासूतरी गोणीतरी ॥</p>
<h2>Balamanorama</h2>
<hr />
<p>index: 5.3.90
sutra: कासूगोणीभ्यां ष्टरच्</p>
<hr />
<p><b>कासूगोणीभ्यां ष्टरच्</b> - कासूगोणीभ्यां ष्टरच् । ह्रस्व इत्येव । कासूतरीति । षित्त्वान्ङीषिति भावः ।कासूर्बुद्धे कुवाच्येऽस्त्रे॑ इति नानार्थरत्नमालायाम् । एवं गोणीतरीति ।</p></div>