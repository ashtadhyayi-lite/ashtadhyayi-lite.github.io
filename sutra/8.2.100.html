<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.2.99.html">
            <button class="muted-button">Prev 8.2.99</button>
        </a>
        <a href="8.2.101.html">
            <button class="muted-button">Next 8.2.101</button>
        </a>
        </nav><h2>Kashika</h2>
<hr />
<p>index: 8.2.100
sutra: अनुदात्तं प्रश्नान्ताभिपूजितयोः</p>
<hr />
<p>अनुदात्तः प्लुतो भवति प्रश्नान्ते, अभिपूजिते च अगम3ः पूर्वा3न् ग्रामा3न् ग्रामा3नग्निभूता3इ, पटा3उ? अग्निभूते, पंटो इत्येतयोः प्रश्नान्ते वर्तमानयोणनुदात्तः प्लुतो भवति। अगमः इत्येवमादीनां तु <em>अनन्त्यस्य अपि प्रश्नाख्यानयोः</em> [[8.2.105]] इति स्वरितः प्लुतो भवति। अभिभूजिते शोभनः खल्वसि माणवक3।</p>
<h2>Siddhanta Kaumudi</h2>
<hr />
<p>index: 8.2.100
sutra: अनुदात्तं प्रश्नान्ताभिपूजितयोः</p>
<hr />
<p>अनुदात्तः प्लुतः स्यात् । दूराद्धूतादिषु सिद्धस्य प्लुतस्यानुदात्तत्वमात्रमनेन विधीयते । अग्निभूत 3 इ । पट 3 उ । अग्निभूते पटो एतयोः प्रश्नान्ते टेरनुदात्तः प्लुतः । शोभनः खल्वसि माणवक3 ।</p>
<h2>Padamanjari</h2>
<hr />
<p>index: 8.2.100
sutra: अनुदात्तं प्रश्नान्ताभिपूजितयोः</p>
<hr />
<p>अनुदातं प्रश्नान्तभिपूजितयोः॥ प्रश्नवाक्ये यच्चरमं प्रयुज्यते स प्रश्नान्तः। क्वचित्पठ।ल्ते - नानेन प्लुतो विधीयते, किन्तु दूराद्धूतादिषु विहितस्य ठनन्त्यस्यापि प्रश्नाख्यानयोःऽ इति स्वरितप्लुतस्यानुदातत्वं गुणमात्रं विधीयत इति। तत्रैषा वचनव्यक्तिः - प्रश्नान्ते अभिपूजिते च यः प्लुतः सोऽनुदातो भवतीति। तत्राभिपूजिते'दूराद्धूते च'  इति प्लुत इति। इतरत्र तु ठनन्त्यस्यापि प्रश्नाख्यानयोःऽ इति। अगमः पूर्वान् ग्रामानित्येषां स्वरितः प्लुतः। अग्निभूते, पटो - इत्यन्यतरेण वाक्यपरिसमाप्तिर्भवति। तत्र यदा येन वाक्यपरिसमाप्तिस्तदा तस्यानेनानुदातः प्लुतः, स च पूर्वभागस्य; उतरभागस्य तूदाताविदुतौ भवतः॥</p></div>