<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.128.html">
            <button class="muted-button">Prev 5.2.128</button>
        </a>
        <a href="5.2.130.html">
            <button class="muted-button">Next 5.2.130</button>
        </a>
        </nav><h2>Kashika</h2>
<hr />
<p>index: 5.2.129
sutra: वातातिसाराभ्यां कुक् च</p>
<hr />
<p>वातातिसारशब्दाभ्यां इनिः प्रत्ययो भवति, तत्संनियोगेन च तयोः कुगागमो भवति। वातातिसारयोरुपतापत्वात् पूर्वेण एव सिद्धे प्रत्यये कुगर्थम् एव इदं वचनम्। वातकी। अतिसारकी। पिशाचाच् चेति वक्तव्यम्। पिशाचकी वैश्रवणः। रोगे च अयम् इष्यते। इह न भवति, वातवती गुहा।</p>
<h2>Siddhanta Kaumudi</h2>
<hr />
<p>index: 5.2.129
sutra: वातातिसाराभ्यां कुक् च</p>
<hr />
<p>चादिनिः । वतकी । अतीसारकी । रोगे चायमिष्यते ॥ नेह, वातवती गुहा ।&lt;!पिशाचाच्च !&gt; (वार्तिकम्) ॥ पिशाचकी ॥</p>
<h2>Balamanorama</h2>
<hr />
<p>index: 5.2.129
sutra: वातातिसाराभ्यां कुक् च</p>
<hr />
<p><em>वातातिसाराभ्यां कुक् च</em> - वातातीसाराभ्यां । चादिनिरिति । वात, अतीसार आभ्यां मत्वर्थे इनिः स्यात् प्रकृतेः कुक् चेत्यर्थः । कुकि ककार इत् । उकार उच्चारणार्थः । कित्त्वादन्तावयवः । वातकीति । वातरोगवानित्यर्थः । अथीसारकीति । अतीसाररोगवानित्यर्थः ।रोगे चायमिति । व्याख्यानादिति भावः । रोग एवेत्यर्थः । वातवती गुहेति । अत्र रोगस्याऽप्रतीतेरिनिकुकौ नेति भावः । पिशाचाच्चेति । वार्तिकमिदम् । पिशाचादिनिः प्रकृतेः कुक्चेत्यर्थः । </p>
<h2>Padamanjari</h2>
<hr />
<p>index: 5.2.129
sutra: वातातिसाराभ्यां कुक् च</p>
<hr />
<p>वातातिसारयोरुपतापत्वादिति। अतिसारसाहचर्याद्वातस्यापि व्याधेरेव ग्रहणम्, न वायोरिति भावः। सिद्धे प्रत्यय इति। इनावेवेत्यर्थः। रोगे चायमिष्यते इति क्वचित्पठ।ल्ते, तत्रोक्तो हेतुः ॥</p></div>