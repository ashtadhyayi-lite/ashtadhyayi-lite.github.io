<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.63.html">
            <button class="muted-button">Prev 4.4.63</button>
        </a>
        <a href="4.4.65.html">
            <button class="muted-button">Next 4.4.65</button>
        </a>
        </nav><h2>Kashika</h2>
<hr />
<p>index: 4.4.64
sutra: बह्वच्पूर्वपदाट्ठच्</p>
<hr />
<p>बह्वच् पूर्वपदं यस्य तस्माद् बह्वच्पूर्वपदात् प्रातिपदिकात् ठच् प्रत्ययो भवति तदस्य कर्माध्ययने वृत्तम् इत्येतस्मिन्नर्थे ठकोऽपवादः। द्वादशान्यानि कर्माण्यध्ययने वृत्तान्यस्य द्वादशान्यिकः। त्रयोदशान्यिकः। चतुर्दशान्यिकः। चतुर्दशापपाठा अस्य जाता इत्यर्थः। उदात्ते कर्तव्ये योऽनुदात्तं करोति स उच्यते अन्यत् त्वं करोषि इति।</p>
<h2>Siddhanta Kaumudi</h2>
<hr />
<p>index: 4.4.64
sutra: बह्वच्पूर्वपदाट्ठच्</p>
<hr />
<p>प्राग्विषये । द्वादशान्यानि कर्माण्यध्ययने वृत्तान्यस्य द्वादशान्यिकः । द्वादशापपाठा अस्य जाता इत्यर्थः ॥</p>
<h2>Balamanorama</h2>
<hr />
<p>index: 4.4.64
sutra: बह्वच्पूर्वपदाट्ठच्</p>
<hr />
<p><em>बह्वच्पूर्वपदाट्ठच्</em> - बह्वच्पूर्वपदाट्ठच् ।तदस्य कर्माध्ययने वृत्त॑मित्यनुवर्तते । तदाह — प्राग्विषये इति । द्वादशान्यिक इति । 'तद्धितार्थ' इति समासः । एवं त्रयोदशान्यिकः चित्त्वान्नादिवृद्धिः । </p>
<h2>Padamanjari</h2>
<hr />
<p>index: 4.4.64
sutra: बह्वच्पूर्वपदाट्ठच्</p>
<hr />
<p>स्वरभेदेऽप्यन्यत्वं भवति, न वर्णभेद एवेत्याह - उदाते कर्तव्ये इति । उदातग्रहणं सम्यक्स्वरस्योपलक्षणम् । अनुदातग्रहणं चासम्यक्स्वरस्य ॥</p></div>