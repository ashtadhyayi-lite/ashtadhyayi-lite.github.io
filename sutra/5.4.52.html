<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.51.html">
            <button class="muted-button">Prev 5.4.51</button>
        </a>
        <a href="5.4.53.html">
            <button class="muted-button">Next 5.4.53</button>
        </a>
        </nav><h2>Kashika</h2>
<hr />
<p>index: 5.4.52
sutra: विभाषा साति कार्त्स्न्ये</p>
<hr />
<p>अभूततद्भावे कृभ्वस्तियोगे सम्पद्यकर्तरि इति सर्वमनुवर्तते। अस्मिन् विषये विभाष सातिः प्रत्ययो भवति कार्त्स्न्ये गम्यमाने। यदि प्रक्र्तिः कृत्स्नां विकारात्मतामापद्यते इत्यर्थः। अग्निसाद्भवति शस्त्रम्, अग्नीभवति शस्त्रम्। उदकसाद्भवति, उदकीभवति लवणम्। कार्त्स्न्ये इति किम्? एकदेशेन पटः शुक्लीभवति। विभाषाग्रहणम् च्वेः प्रापकम्। प्रत्ययविकल्पस् तु महाविभाषय एव सिद्धः।</p>
<h2>Siddhanta Kaumudi</h2>
<hr />
<p>index: 5.4.52
sutra: विभाषा साति कार्त्स्न्ये</p>
<hr />
<p>च्विविषये सातिर्वा स्यात्साकल्ये ॥</p>
<h2>Laghu Siddhanta Kaumudi</h2>
<hr />
<p>index: 5.4.52
sutra: विभाषा साति कार्त्स्न्ये</p>
<hr />
<p>च्विविषये सातिर्वा स्यात्साकल्ये॥</p>
<h2>Balamanorama</h2>
<hr />
<p>index: 5.4.52
sutra: विभाषा साति कार्त्स्न्ये</p>
<hr />
<p><em>विभाषा साति कार्त्स्न्ये</em> - विभाषा साति ।साती॑ति लुप्तप्रथमाकम् । च्विविषये इति । अभूततद्भावे संपद्यकर्तरि कृभ्यस्तियोगे इत्यर्थः । </p>
<h2>Padamanjari</h2>
<hr />
<p>index: 5.4.52
sutra: विभाषा साति कार्त्स्न्ये</p>
<hr />
<p>यदि प्रकृतिः कृत्स्ना विकारतामापद्यत इति। अभूततद्भावविषयं कार्त्स्न्यमाश्रीयत इति दर्शयति - विभाषाग्रहणं च्वेः प्रापकमिति। विकल्पार्थस्याप्यस्य प्रापयितव्यान्तराभावात्। ननु वाक्यं प्रापयितव्यं स्यात्? तत्राऽऽह-प्रत्ययविकल्पस्तिति। अपर आह - अनेकार्थत्वान्निपातानां समुच्ययोऽर्थः। विभाषाग्रहणं च्वेः प्रापकमिति। विभाषाशब्दस्तु निपातो न भवति,'द्वयोर्विभाषयोर्मध्ये'  इति विभक्तेर्दर्शनात्, किं तहि?'गुरोश्च हलः'  इत्यकार प्रत्ययान्तः - विभाष्यते विकल्प्यते इति विभाषेति ॥</p></div>