<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.68.html"><button class="muted-button">Prev 1.1.68</button></a>
        <a href="1.1.70.html"><button class="muted-button">Next 1.1.70</button></a>
        </nav><h2 class="title">अणुदित् सवर्णस्य चाप्रत्ययः</h2><p class="sname"><font color=blue>1-1-69 अण् उदित् सवर्णस्य च अप्रत्ययः</font> <font color="DeepPink"> स्वं रूपं</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p>अप्रत्ययः अण् , उदित् च सवर्णस्य (ग्राहकः)</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p>अविधीयमानः 'अण्' वर्णः तथा उदित् वर्णः (कु, चु, टु, तु, पु - इति) सवर्णानाम् ग्रहणं करोति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p>(a) An अण् letter which does not represent an आदेश, and (b) an उदित letter (one of कु, चु, टु, तु, पु) -  represent all the सवर्ण forms.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p>परेण णकारेण प्रत्याहारग्रहणम् । अण् गृह्यमाण उदित् च सवर्णानां ग्राहको भवति, स्वस्य च रूपस्य, प्रत्ययं वर्जयित्वा । <b>आद् गुणः</b> <a href="6.1.87.html">6.1.87</a>, <b>अस्य च्वौ</b> <a href="7.4.32.html">7.4.32</a>, <b>यस्येति च</b> <a href="6.4.148.html">6.4.148</a> । स्वरानुनासिक्यकालभिन्नस्य ग्रहणं भवति । उदित् खल्वपि - <b>चुटू</b> <a href="1.3.7.html">1.3.7</a>, <b>लशक्वतद्धिते</b> <a href="1.3.8.html">1.3.8</a> - चवर्गटवर्गयोः कवर्गस्य च ग्रहणम् भवति । अप्रत्ययः इति किम् ? <b>सनाशंसभिक्ष उः</b> <a href="3.2.168.html">3.2.168</a>, <b>अ साम्प्रतिके</b> <a href="4.3.9.html">4.3.9</a> - दीर्घो न भवति ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p>प्रतीयते विधीयत इति प्रत्ययः । अविधीयमानोऽण् उदिच्च सवर्णस्य संज्ञा स्यात् । अत्राण् परेण णकारेण । कु चु टु तु पु एते उदितः । तदेवम् । अ इत्यष्टादशानां संज्ञा । तथेकारोकारौ । ऋकारस्त्रिंशतः । एवम् लृकारोऽपि । एचो द्वादशानाम् । एदैतोरोदौतोश्च न मिथः सावर्ण्यम् । ऐऔजिति सूत्रारम्भसामर्थ्यात् । तेनैचश्चतुर्विंशतेः संज्ञाः स्युरिति नापादनीयम् । नाज्झलौ &lt;{SK13}&gt; इति निषेधो यद्यप्याक्षरसमाम्नायिकानामेव तथापि हकारस्याऽऽकारो न सवर्णः । तत्राऽऽकारस्यापि प्रश्लिष्टत्वात् । तेन विश्वपाभिः इत्यत्र हो ढः &lt;{SK324}&gt; इति ढत्वं न भवति । अनुनासिकाननुनासिकाभेदेन यवला द्विधा । तेनाननुनासिकास्ते द्वयोर्द्वयोः संज्ञा ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p>प्रतीयते विधीयत इति प्रत्ययः। अविधीयमानोऽणुदिच्च सवर्णस्य संज्ञा स्यात्। अत्रैवाण् परेण णकारेण। कु चु टु तु पु एते उदितः। तदेवम् - अ इत्यष्टादशानां संज्ञा। तथेकारोकारौ। ऋकारस्त्रिंशतः। एवं ऌकारोऽपि। एचो द्वादशानाम्। अनुनासिकाननुनासिकभेदेन यवला द्विधा; तेनाननुनासिकास्ते द्वयोर्द्वयोस्संज्ञा॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p>अविधीयमानः अण्-वर्णः (इत्युक्ते - स्वरः / हकारः / अन्तस्थवर्णः) , तथा कु-चु-टु-तु-पु-एते उदिताः सवर्णग्रहणं कुर्वन्ति ।</p>
<p>किम् नाम सवर्णम् ? <b>तुल्यास्यप्रयत्नं सवर्णम्</b> <a href="1.1.9.html">1.1.9</a> - ययोः वर्णयोः मुखस्थित-उच्चारणस्थानमाभ्यन्तरप्रयत्नश्च समानः अस्ति, तौ वर्णौ परस्परयोः सवर्णौ स्तः । यथा - ( क् , ग्), (अ, आ), (य्, य्ँ) - आदयः । </p>
<p>किम् नाम अविधीयमानः अण्-वर्णः?  'अविधीयमानः' इत्युक्ते सः अण्-वर्णः यः आदेशरूपेण उक्तः नास्ति । उदाहरणद्वयं पश्यामश्चेत् प्रायः स्पष्टं भवेत् - </p>
<p>1) <b>इको यण् अचि</b> <a href="6.1.77.html">6.1.77</a> अस्मिन् सूत्रे 'इक्', 'यण्' तथा 'अच्' एते त्रयः प्रत्याहाराः प्रयुक्ताः सन्ति । एतेषु त्रिषु प्रत्याहारेषु अण्-वर्णाः एव सन्ति । परन्तु एतेषु इक्-इत्यत्र स्थिताः अण्-वर्णाः तथा अच्-इत्यत्र स्थिताः अण्-वर्णाः 'आदेशरूपेण' प्रोक्ताः न सन्ति । 'इकः' इत्यनेन स्थानीनिर्देेशः क्रियते तथा 'अचि' इत्यनेन परनिमित्तम् दीयते । 'यण्' इत्यनेन प्रोक्ताः वर्णाः तु 'आदेशरूपेण' प्रोक्ताः सन्ति । अतः 'यण्' इत्यनेन 'विधीयमानः अण्-वर्णः निर्दिश्यते', तथा 'इक्-इत्यनेन अच्-इत्यनेन च अविधीयमानः अण्-वर्णः निर्दिश्यते'  इति ब्रूयते । अस्यामवस्थायाम् <b>अणुदित् सवर्णस्य चाप्रत्ययः</b> <a href="1.1.69.html">1.1.69</a> इत्यनेन एतत् उच्यते, यत्  इक्-प्रत्याहारस्थवर्णैः अच्-प्रत्याहारस्थवर्णैः अत्र सवर्णग्रहणं भवति, परन्तु यण्-प्रत्याहारस्थवर्णैः अत्र सवर्णग्रहणं न भवति ।</p>
<p>कः अस्य अर्थः ? इक्-इत्यस्मिन् प्रत्याहारे ह्रस्व-इकारस्य ग्रहणं भवति । अयं ह्रस्व-इकारः सवर्णग्रहणं करोति, अतः स्वस्य सर्वेषामष्टादश-भेदानाम् निर्देशं करोति । अतः ह्रस्व-इकारात् परः अच्-वर्णः अस्ति चेत् तु यणादेशः भवत्येव, परन्तु दीर्घ-ईकारात् परः अच्-वर्णः अस्ति चेदपि यणादेशः भवति । तथैव अच्-इत्यनेन अपि सवर्णग्रहणं भवति, अतः इकारात् परः अकारः अस्ति चेदपि यणादेशः भवति, आकारः अस्ति चेदपि यणादेशः भवति । परन्तु, यण्-इत्यनेन सवर्णग्रहणं न क्रियते, अतः यण्-इत्यत्र स्थितः यकारः सवर्णस्य (इत्युक्ते, अनुनासिक-यकारस्य (यँकारस्य) ) ग्रहणं न करोति । अतः अत्र यणादेशः केवलं अननुनासिक-यकारस्यैव भवितुं शक्यते, अनुनासिक-यकारस्य न ।</p>
<p>2) <b>एरच्</b> <a href="3.3.56.html">3.3.56</a> अनेन सूत्रेण इकारान्तधातोः अच्-प्रत्ययः विधीयते । ('एः' इति 'इ' इत्यस्य षष्ठ्यैकवचनम् ।) अत्र 'एः' इत्यनेन स्थानी निर्दिश्यते, अतः अत्र इकारः विधीयमानः नास्ति । इत्युक्ते, 'इ' इत्यनेन ह्रस्व-इकारस्य दीर्घ-ईकारस्य चापि ग्रहणं भवति । परन्तु 'अच्' इत्यनेन अस्मिन् सूत्रे आदेशः विधीयते, अतः अच्-इत्यनेन अत्र सवर्णग्रहणं न भवति ।    इत्युक्ते, अत्र अकारेण आकारस्य ग्रहणं न भवति । अतः ह्रस्व-इकारान्तधातोः अपि अकारः एव आदेशः भवति, दीर्घ-ईकारान्तधातोः अपि अकारः एव आदेशः भवति -  जि → जयः , भी → भयः ।</p>
<p>एवम्, यः अण्-वर्णः विधीयमानः नास्ति, सः सवर्णस्य ग्रहणं करोति । परन्तु यः अण् विधीयमानः अस्ति, सः सवर्णस्य ग्रहणं न करोति ।</p>
<p>अग्रे 'उदित्' इति किं तत् पश्यामः । उकारः यस्मिन् इत्संज्ञकः अस्तिः सः उदित् । उत् + इत् = उदित् । अस्मिन् सूत्रे 'उदित्' इत्यनेन 'कु-चु-टु-तु-पु' एतेषाम् पञ्चानाम् निर्देशः क्रियते । उदित्-वर्णः नित्यम् सर्वणग्रहणं करोति । अतः 'कु' इत्यनेन ककारः तु गृह्यते एव, अपितु तेन सह  ककारस्य सर्वे सवर्णाः - ख्, ग्, घ्, ङ् - एते अपि गृह्यन्ते । तथैव 'चु' इत्यनेन सर्वे चवर्गीयवर्णाः, टु-इत्यनेन सर्वे ट-वर्गीववर्णाः, तु-इत्यनेन सर्वे त-वर्गीय-वर्णाः तथा पु-इत्यनेन सर्वे प-वर्गीववर्णाः गृह्यन्ते । यथा - <b>चोः कुः</b> <a href="8.2.30.html">8.2.30</a> अस्मिन् सूत्रे 'चु' तथा 'कु' एतौ द्वौ उदित्-वर्णौ प्रयुक्तौ स्तः । अत्र उभयोः सवर्णग्रहणं भवति । अतः अस्य सूत्रस्य अर्थः - 'चवर्गस्य स्थाने पदान्ते झलि परे वा कवर्गीयवर्णः आदेशरूपेण आगच्छति' इति भवति । यथा - वाच् → वाक् । सुयज् → सुयग् । अत्र चकारस्य ककारः, तथा जकारस्य गकारः अनेन सूत्रेण विधीयते ।</p>
<p>एवमनेन सूत्रेण  - (1) अविधीयमानः अण्, तथा (2) उदित्-वर्णः - सवर्णग्रहणं कुरुतः ।                                                                                                               </p>
<p>ज्ञातव्यम् -</p>
<p>1) अस्मिन् सूत्रे 'अप्रत्ययः' अस्य शब्दस्य 'प्रत्ययाधिकारस्य प्रत्ययेन सह' कोऽपि सम्बन्धः नास्ति । अत्र 'प्रत्ययः' इत्युक्ते 'विधीयमानः', इत्युक्ते, आदेशरूपेण प्रोक्तः । अतः 'अप्रत्ययः' इत्युक्ते आदेशरूपेण यः प्रोक्त नास्ति, सः ।</p>
<p>2) अण्-प्रत्याहारे केवलं ह्रस्व-अकार-इकार-ऊकार-ऋकार-ऌकाराणाम् समावेशः अस्ति, एतेषां दीर्घ/प्लुत-भेदानां न । अतः केवलं ह्रस्व-अकारः / इकारः / उकारः / ऋकारः / ऌकारः एव सवर्णग्रहणं कुर्वन्ति । तेषां दीर्घप्लुतभेदाः - अविधीयमानाः भवन्तु, विधीयमानाः वा भवन्तु- कदापि सवर्णग्रहणं नैव कुर्वन्ति, यतः एतेषां विषये अस्मिन् सूत्रे किमपि प्रोक्तम् नास्ति । तथैव, ए-ऐ-ओ-औ-एतेषां केवलं दीर्घ-भेदः एव सवर्णग्रहणं करोति, प्लुत-भेदः न ।</p>
<p>3) 'अप्रत्ययः' इति केवलम् 'अण्' इत्यस्यैव विशेषणरूपेण प्रयुज्यते, उदित्-इत्यस्य न । उदित्-वर्णः अविधीयमानः अस्तु वा विधीयमानः अस्तु, सः नित्यं सवर्णग्रहणं करोति । यथा, <b>चोः कुः</b> <a href="8.2.30.html">8.2.30</a> इत्यत्र विधीयमानः 'कु' अपि सवर्णग्रहणं करोति, अविधीयमानः 'चोः' अपि सवर्णग्रहणं करोति । </p>
<p>4) केवलं अस्मिन् सूत्रे 'अण्' इत्यत्र परम् णकारम् (इत्युक्ते, लण्-इत्यस्य णकारम् ) स्वीकृत्य प्रत्याहारनिर्माणम् कृतमस्ति । अन्यत्र  सर्वत्र यत्र यत्र 'अण्' इति उच्यते, तत्र तत्र 'अइउण्' इत्यस्यैव णकारेण प्रत्याहारनिर्माणं भवति ।                                                </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p><b>अणुदित् सवर्णस्य चाप्रत्ययः</b> - अणुदित्सवर्णस्य । प्रत्ययशब्दस्य अणादिप्रत्ययपरत्वे 'त्यदादीनामः' 'इदमैश्' इत्यादीनां पर्युदासो न स्यादित्यतो व्याचष्टे — प्रतीयत इति । उत् इत् यस्य सः उदित=कु चु टु तु पु इत्यादिः । चकारात्स्वं रूपमित्यतः स्वमित्यनुवर्तते । तच्च षष्टन्ततया विपरिणम्यते । तदाह-अविधीयमान इत्यादिना । अणिति पूर्वेण परेण वा प्रत्याहार इति संशये निर्धारयति-अत्रेति । अस्मिन्नेव सूत्रे अण् परेण णकारेण, इतरत्र तुअणोऽप्रगृह्रस्ये॑त्यादौ पूर्वेणैवेत्यर्थः । अत्र च आचार्यपारंपर्यौपदेशरूपं व्याख्यानमेव शरणम् । एवं चाणुदित्सूत्रेणानेन अकारादिभिश्चतुर्भिदीर्घप्लुतानामिव सवर्णभूतहकारादीनामपि ग्रहणादच्त्वातेषु परेषु इकारस्य यणादिकं स्यादिति नाज्झलाविति प्रतिषेध आवश्यक इति स्थितम् । अणुदित्सूत्रस्य फलमाह — तदेवमिति । तत्णुदित्सूत्रम् । एवं=वक्ष्यमाणप्रकारेण फलतीत्यर्थः । तिंरशत इति । ऋलृवर्णयोर्मिथः । सवर्णतया ऋकारेण स्वाष्टादशभेदानाम्लृकारीयद्वादशभेदानां च ग्रहणादिति भावः । एवम्लृकारोऽपीति । ऋकारस्यापि लृकारसवर्णत्वादिति भावः । नन्वेकारेण ऐकारप्रपञ्चोऽपि गृह्रते, ऐकारेण एकारप्रपञ्चश्च । तथा ओकारेण औकारप्रपञ्चो गृह्रेत, औकारेण ओकारप्रपञ्चश्च । ततस्च एचश्चतुवशतेः संज्ञा स्युरित्येवं वक्तव्यं नतु द्वादशानामित्यत आह — एदेतोरिति । कुतो न सावण्र्यमित्यत आह — ऐऔजिति । यदि ह्रेदैतोः ओदौतोश्च परस्परं सावण्र्यं स्यात्तर्हि एकारेण ऐकारप्रपञ्चस्य, ओकारेण औकारप्रपञ्चस्य च अकारादिभिदीर्घप्लुतानामिव ग्रहणसम्भवात्ऐऔ॑जिति सूत्रं नारभ्येत । आरभ्यते च (सूत्रकृता) । अत एदैतोरोदौतोश्च न परस्परं सावण्र्यमिति विज्ञायत इत्यर्थः । अच् इच् एच् इत्यादि प्रत्याहारास्तु ङकारेणैव निर्वाह्राः । नच 'एचोऽयवायाव' इत्यत्र यथासंख्यार्थमैऔजिति सूत्रमस्त्विति वाच्यम् । तत्र स्थानेऽन्तरतमः॑ इति सूत्रेणैव निर्वाहस्य वक्ष्यमाणत्वादिति भावः । वस्तुतस्तुऐऔ॑जिति सूत्राऽभावे 'वृद्धिरादैच्'न त्वाभ्यां पदान्ताभ्यां पूर्वौ तु ताभ्यामैच् 'प्लुतावैच् इदुतौ' इत्यादौ एङ्ग्रहणापत्तौ एदोतोरपि ग्रहणे प्रसक्ते तन्निवृत्त्यर्थमैच्प्रत्याहार आवश्यक इति तदर्थमैऔजित्यारम्भणमीयमेव । अत ऐऔजिति सूत्रारम्भस्य चरितार्थत्वादेदैतोरोदौतोश्च मिथऋ सावण्र्याऽभावसाधकत्वकथनमनुपपन्नमेव । एदैतोरोदौतोश्च मिथः सावण्र्याभावस्तु वृद्दिरादैजित्यादौ क्वचिदैज्ग्रहणात् 'अदेङ्गुणः' इत्यादौ क्वचिदेङ्ग्रहणाच्च सुनिर्वाहः । अन्यथा सर्वत्र एङ्ग्रहणमेव ऐज्ग्रहणमेव वा कुर्यात् । तावतैव चतुर्णां ग्रहणसम्भवात् । अत ऐच् एङिति प्रत्याहारद्वयग्रहणसामर्थ्यादेदैतोरोदौतोश्च न मिथः सावण्र्यम् । 'प्लुतावैच इदुतौ'एचोऽप्रगृस्ये॑ति प्रत्याहारद्वयग्रहणवैयथ्र्याच्चेति शब्देन्दुशेखरे प्रपञ्चितम् । तेनेति । एदैतौरोदौतोश्च मिथस्सावण्र्याभावेनेत्यर्थः । नापादनीयमिति । नाशङ्कनीयमित्यर्थः । एवं च एकारेण सह वर्तत इति सैः, हे सैरित्यत्र 'एङ्ह्रस्वात्' इति संबुद्धिलोपो न । ग्लावं ग्लाव इत्यत्र 'औतोऽम्शसोः' इत्यात्वं च न । स्यादेतत् । हकारस्य आकारस्य च सवर्णसंज्ञा स्यात् , स्थानप्रयत्नसाम्यात्, अज्झलामेव सावण्र्यनिषेधात्, वार्णसमाम्नायिकानामेन वर्णानामज्झलशब्दवाच्यत्वात्, आकारप्रश्लेषे च प्रमाणाऽभावात् । न चाकारस्याच्त्वात्तेन आकारस्यापि अणौदित्सूत्रेण ग्रहणादाकारहकारयोर्न सावण्र्यमिति वाच्यं, ग्रहणकसूत्रे हि लब्धात्मकमेव सत् 'अस्य च्वौ' इत्यादौ प्रवृत्तिमर्हति । नाज्झलाविति प्रवृत्तिदशायां च ग्रहणकशास्त्रं न लब्धात्मकम् । तद्धि सवर्णपदघटितं, सवर्णपदार्थावगमोत्तरम#एव लब्धात्मकम् । सवर्णसंज्ञाविधायकं च तुस्यास्यसूत्रं सामान्यतः त्वर्थं बोधयदपि नाज्झलावित्यपवादविषयं परिह्मत्य तदन्तत्रैव पर्यवसन्नं स्वकार्यक्षमम् । तदुक्तम् — ॒प्रकल्प्यपवादविषयमुत्सर्गोऽभिनिविशते॑ इति । उक्तं च भाष्ये-वर्णानामुपदेशस्तावत्, उपदेशोत्तरकाला इत्संज्ञा, इत्संज्ञोत्तरकाल आदिरन्त्येनेति प्रत्याहारः, प्रत्याहारोत्तरकाला सवर्णसंज्ञा, तदुत्तरकालमणुदित्सूत्रमित्येतेन समुदितेन वाक्येनात्यत्र सवर्णानां ग्रहणं भवती॑ति । अन्यत्र=॒अस्य च्वौ॑ इत्यादावित्यर्थः । अत्र भाष्येप्रत्याहारोत्तरकाला सवर्णसंज्ञे॑त्यनेन नाज्झलाविति निषेधसहितः सावण्र्यविधिर्विवक्षितः , केवलसावण्र्यविधेः प्रत्याहारानपेक्षत्वेन प्रत्याहारोत्तरकालिकत्वनियमाऽसम्भवात् । तथा चाणुदित्सूत्रस्य नाज्झलाविति निषेधसहिततुल्यास्यसूत्रप्रवृत्तेः प्रागलब्धात्मकत्वात्तेन नाज्झलावित्यत्र अज्ग्रहणेन सवर्णानां ग्रहणाऽभावात्सावण्र्यविधिनिषेधाभावादकारहकारयोः सावण्र्यं स्यादिति शङ्कते — नाज्झलाविति सावण्र्येत्यादिना । यद्यपीति सम्भावनायाम् । अक्षरसमाम्नायः=चतुर्दशसूत्री । तत्र भवा आक्षरसमाम्नायिकाः ।बह्वचोऽन्तोदात्तात् इति ठञ् । न च नाज्झलविति प्रवृत्तिदशायामणुदित्सूत्रप्रवृत्त्यभावेऽपि तत्र अजित्यनेन लक्षणया दीर्घप्लुतानां ग्रहणमस्तु प्रत्याहाराणां स्ववाच्यवाच्येषु लक्षणाया अनुपदमेव प्रपञ्चितत्वादिति वाच्यम् । स्ववाच्यवाच्येषु हि प्रत्याहाराणां लक्षणा, न चात्राच्छब्दवाच्याकारादिवाच्यता दीर्घप्लुतानामस्ति । अमुदित्सूत्रस्येदानीमप्रवृत्तेरिति भावः । परिहरति — तथापीति । वार्णसमाम्नायिकानामेव नाज्झलाविति निषेध इत्यभ्युपगमेऽपि हकारस्य आकारो न सवर्ण इत्यर्थः । कुत इत्यत आह — तत्रापीति । अपिशब्दो व्युत्क्रमः । तत्र=नाज्झलाविति सूत्रे, आसहितोऽच् आचित्याकारस्यापि सवर्णदीर्घेण प्रश्लिष्टत्वादित्यर्थः ।नन्वस्तु हकारस्य आकारस्य च सावण्र्यं, किं तत्प्रतिषेधार्थेन आकारप्रश्लेषेणेत्यत आह — तेनेति । तेन=हकारस्य आकारस्य च सावण्र्यप्रतिषेधेन, हकारेण आकारस्य ग्रहणाऽभावाद्विआपाभिरित्यत्र 'हो ढः' इति हकारस्य विधीयमानं ढत्वं पकारादाकारस्य न भवति । आकारप्रश्लेषाऽभावे तु, तस्य हकारस्य च सावण्र्यसत्वाद्धकारेण आकास्य च ग्रहणात्तस्य ढत्वं स्यादित्यर्थः । अत्र ढत्वस्यासिद्धत्वात्संयोगान्तलोप एवापादनीय #इति नवीनाः ।कालसमयवेलासु तुमुन् इति सूत्रे वेलास्विति लकारादाकारस्य निर्देशो नाज्झलावित्यत्र आकारप्रश्लेषे प्रमाणम् । अन्यथा तत्र ढत्वस्य संयोगान्तलोपस्य वाऽऽपत्तावाकारो न श्रूयेतेत्यलम् । ननु ग्रहणकसूत्रेऽज्ग्रहणमेव क्रियताम्, अणुदित्सवर्णस्येति किमण्ग्रहणेन, हयवरलानां सवर्णाऽभावेन तेषु ग्रहणकशास्त्रस्य व्यर्थत्वादित्यत आह — अनुनासिकेति । तेनेति । उक्तद्वैविध्येन सवर्णत्वात्-अननुनासिकास्ते यवलाः प्रत्येकं द्वयोद्र्वयोः संज्ञाः । अनुनासिकास्तु यवला अननुनासिकानामपि न संज्ञाः, 'भेदको गुणा' इत्याश्रयणात्, वर्णसमाम्नायेऽननुनासिकानामेव तेषां पाठाच्च । एवं च यवलसंग्रहार्थं ग्रहणकसूत्रेऽज्ग्रहणमपह#आय अण्ग्रहणमिति भावः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.69
sutra: अणुदित् सवर्णस्य चाप्रत्ययः</p>
<hr />
<p>संज्ञासूत्रमेतत् न परिभाषा; प्रसिद्धार्थविनियोगात् । परेण णकारेणेति । एतच्च 'लण्' इत्यत्र प्रतिपादितम् । स्वस्य च रूपस्येति यद्यपि प्रथमान्तं प्रकृतम्, तथापि सवर्णस्य चेति षष्ठ।ल्न्तस्यानन्तरं श्रूयमाणश्चशब्दोऽन्यस्य षष्ठन्तस्याभावात् तस्यैव षष्ठ।ल्न्ततां प्रकल्पयतीति भावः । प्रत्ययं वर्जयित्वेति । तेन तत्रोच्चारितमेव रूपं गृह्यते । 'आद् गुणः' इत्यादि । यथेह भवति देवेन्द्र इति, एवं खट्वेन्द्र इत्यादावपि भवति । अस्य च्वो । यथेह भवति शुक्लीभवतीति, एवं मालीभवतीत्यादावपि भवति । यस्येति च । यथेह भवति दाक्षिः प्लाक्षिरिति, एवं चौडिर्बालाकिरित्यादावपि भवति । जूडाबलाकाशब्दौ बाह्वादी । ननु च 'अकः' 'अचि' इत्यादौ प्रत्याहारग्रहणे कथं मध्यवर्तिरिकारादिभिस्सवर्णग्रहणम्, उच्चारितो हि संज्ञाशब्दः संज्ञिनं प्रत्याययति, न च मध्यवर्तिनामुच्चारणमस्ति । ते ह्यगादिसंज्ञाभिः संज्ञित्वेन प्रत्याय्यन्ते, क्व तर्हि स्यात् ? 'अस्य च्वौ' 'यस्येति' यत्र संज्ञाया उच्चारणमस्ति । प्रत्याहारे चाद्यो वर्ण उच्चारितत्वात्सवर्णग्रहाहकः । स्यादेतत्-अक्षरसमाम्नाय उच्चारिता इकारादयः सवर्णानां ग्राहका इति । अगादिचोदनासु ईकारादयोऽपि ह्रस्ववत्संज्ञित्वेनैव प्रतीयन्ते त्विकारादिभिः प्रतीतैः प्रत्याय्यन्त इति, न; अपरकालत्वात् । इह वर्णानामुपदेशस्तावद्, उपदेशोतरकाला इत्संज्ञा, इत्संज्ञोतरकालमादिरन्त्येनैतत्प्रवर्तते, ततोऽण् सवर्णस्येति । तदनेनोपदेशादिष्वङ्गेषु निष्पन्नेषु अन्यत्र 'अस्य च्वौ' इत्यादौ सवर्णानां ग्रहणं भवति, नाङ्गेषु, नापि स्वात्मनि; अनिष्पन्नत्वात् । यदि त्वस्मिन्नपि सूत्रे सवर्णग्रहणं स्यात्,'आदृगमहनः','आञ्दोरप्' इत्यादौ अकारादयोऽपि सवर्णान् गृह्णीयुः । अतोऽस्मिन् सूत्रेऽक्षरसमाम्नोये चागृहीतसवर्णानां ग्रहणम् । ततश्च तदेव स्थितम् प्रत्याहारेषु मध्यवर्तिभिः सवर्णग्रहणं न स्यादिति, नैष दोषः; उच्चार्यमाणैरेव प्रत्यायकैर्भवितव्यमिति नास्ति नियमः, बुद्ध्युपारूढास्तु प्रत्यायकाः । अस्ति च मध्यवर्तिनां बुद्ध्युपारोहः, ततश्च संज्ञित्वेन प्रत्याय्यमानस्यापि प्रत्यायकत्वं भविष्यति । अत्र ज्ञापकम् - 'दीर्घाज्जासि च' इति प्रतिषेधः । स हि कुमार्यावित्यादौ 'प्रथमयोः पूर्वसवर्णः' इति दीर्घो मा भूदिति । तत्र चाक इति वर्तते । खट्वे इत्यादौ तु ङादिचि' इत्येव सिद्धः प्रतिषेधः । 'दीधीवेवीटाम्' 'ल्वादिभ्यः' इत्यादयश्च निर्द्देशा एवमेवोपपद्यन्ते,यदि मध्यवर्तिभिरपि सवर्णग्रहणं भवति । स्वरानुनासिकेत्यादिरुदातः सूत्रे गृहीतः स्वरान्तरभिन्नमपि गृह्णाति, एवमनुदातस्वरितौ च । तथा सानुनासिको निरनुनासिकम्, सोऽपि तम् । दीर्घो न भवतीति । असति त्वप्रत्यय इत्यस्मिन् प्रत्ययेनापि सवर्णग्रहणात् दीर्घोऽपि स्यात् । अत्यल्पमिदमुच्यते-'अप्रत्ययः' इति, 'अप्रत्ययादेशटित्किंन्मित इति वक्तव्यम्' । प्रत्यये प्रत्युदाहृतं तत्र । आदेशे-'इदम् इश्',इतः; इह विशेष विहितत्वात्त्यदाद्यत्वं बाधित्वा त्रिमात्रिक आदेशः प्राप्नोति । टिति - 'आर्द्धधातु कस्येड् वलादेः', पठितेति दीर्घोऽपि स्यात् । 'ग्रहोऽलिटि दीर्घः' इत्येततु ग्रहेर्दीर्घ एव, न ह्रस्व इति नियमार्थं स्यात् । 'वृतो वा' इत्येतदपि ववरिथेति लिटि दीर्घो मा भूदित्येवमर्थं स्यात् । किति-'भुवो वुग्लुङ्लिटोः' बभूव, अनुनासिकोऽपि स्यात् । मिति-'अम् सम्बुद्धो' हे अनड्वन्, आमपि स्यात्, एवं तर्ह्यप्रत्यय इति नेह संज्ञाग्रहणम्, किं तर्हि ? अन्वर्थग्रहणम्-प्रतीयते विधीयत इति प्रत्ययः, भाव्यमानः सवर्णान्न गृह्णातीत्यर्थः । इशादयोपि भाव्यन्ते । संज्ञाप्रत्ययस्य तु नावश्यकः प्रतिषेधः । येनार्थम्प्रतियन्ति स प्रत्ययः, न हि दीर्घप्लुतयोरर्थस्याभिधानमस्ति । 'कुहोः श्चुः' इत्यादौ भाव्यमानस्याप्युदित्वासामर्थ्यादप्रत्यय इति निषेधाभावः । तथा च पठ।ल्ते-'भाव्यमानोऽण् सवर्णान्न गृह्णाति' इति ॥</p></div>