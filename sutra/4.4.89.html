<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.88.html">
            <button class="muted-button">Prev 4.4.88</button>
        </a>
        <a href="4.4.90.html">
            <button class="muted-button">Next 4.4.90</button>
        </a>
        </nav><h2>Kashika</h2>
<hr />
<p>index: 4.4.89
sutra: संज्ञायां धेनुष्या</p>
<hr />
<p>धेनुष्या इति निपात्यते संज्ञायां विषये। संज्ञाग्रहणमभिधेयनियमार्थम्। धेनोः सुगागमो यश्च प्रत्ययः निपात्यते। अन्तोदात्तोऽपि ह्रयम् इष्यते। या धेनुरुत्तमर्णाय ऋणप्रदानाद् दोहनार्थं दीयते सा धेनुष्या। पीतदुग्धा इति यस्याः प्रसिद्धिः। धेनुस्यां भवति ददाऽमि।</p>
<h2>Siddhanta Kaumudi</h2>
<hr />
<p>index: 4.4.89
sutra: संज्ञायां धेनुष्या</p>
<hr />
<p>धेनुशब्दस्य षुगागमो यप्रत्ययश्च स्वार्थे निपात्यते संज्ञायाम् । धेनुष्या बन्धके स्थिता ॥</p>
<h2>Balamanorama</h2>
<hr />
<p>index: 4.4.89
sutra: संज्ञायां धेनुष्या</p>
<hr />
<p><em>संज्ञायां धेनुष्या</em> - संज्ञायां धेनुष्या । यप्रत्ययश्चेति । यति तु तित्स्वर) स्यादिति भावः । धेनुष्येति । या धेनुर्दोहनार्थमुत्तमर्णाय अधमर्णेन दीयते तस्या इयं संज्ञा । तदाह — बन्धके स्थितेति । अमरवाक्यमिदम् । संज्ञायामित्या पादपरिसमाप्तेरधिकारः । संज्ञा हि रूठिर्विवक्षिता । </p>
<h2>Padamanjari</h2>
<hr />
<p>index: 4.4.89
sutra: संज्ञायां धेनुष्या</p>
<hr />
<p>यश्च प्रत्ययो निपात्यत इति । कुत्र ? अनिर्दिष्टार्थत्वात्स्वार्थे, तदाह - या धेनुरुतमर्णायेति । कथं पुनर्यति प्रकृते यप्रत्ययो निपात्यते ? तत्राहान्तोदातोऽपि ह्ययमिष्यत इति । यति हि'तित्स्वरितम्'  इति स्वरितः स्याद्, अन्तोदातश्चेष्यते, न केवलं संज्ञायाम्, अपि त्वन्तोदातोऽपीत्यपिशब्दस्यार्थः ॥</p></div>