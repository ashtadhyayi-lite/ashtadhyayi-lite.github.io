<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.65.html"><button class="muted-button">Prev 6.1.65</button></a>
        <a href="6.1.67.html"><button class="muted-button">Next 6.1.67</button></a>
        </nav><h2 class="dev">लोपो व्योर्वलि</h2><p class="sname"><font color=blue>6-1-66 लोपः व्योः वलि</font> <font color="DeepPink"> उपदेशे</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p>व्योः वलि लोपः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p>वल्-प्रत्याहारस्य वर्णे परे वकार-यकारयोः लोपः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p>A वकार and a यकार are deleted when followed by a letter of the वल् प्रत्याहार.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p>वल्-प्रत्याहारः = यकारम् विहाय अन्यानि सर्वाणि व्यञ्जनानि ।</p>
<p>यदि वकारात् / यकारात् परं यकारं विहाय अन्यं व्यञ्जनमागच्छति, तर्हि वकारस्य / यकारस्य लोपः विधीयते । </p>
<p>यथा -</p>
<ol>
<li>पठ्-धातोः विधिलिङ्लकारस्य प्रथमपुरुष-एकवचनस्य रूपसिद्धिः -</li>
</ol>
<p>पठ् + लिङ् [<b>विधिनिमन्त्रणामन्त्रणाधीष्टसंप्रश्नप्रार्थनेषु लिङ्</b> <a href="3.3.161.html">3.3.161</a> इति लिङ्लकारः]</p>
<p>→ पठ् + तिप्  [<b>तिप्तस्..</b> <a href="3.4.78.html">3.4.78</a> इत्यनेन तिप्-प्रत्ययः] </p>
<p>→ पठ् + शप् + ति [<b>कर्तरि शप्</b> <a href="3.1.68.html">3.1.68</a> इति औत्सर्गिकम् विकरणम् शप्]</p>
<p>→ पठ् + अ + यासुट् + ति [<b>यासुट् परस्मैपदेषु उदात्तः ङिच्च</b> <a href="3.4.103.html">3.4.103</a> इति यासुट्-आगमः]</p>
<p>→ पठ् + अ + यासुट् + सुट् + ति [<b>सुट् तिथोः</b> <a href="3.4.107.html">3.4.107</a> इति सुट्-आगमः]      </p>
<p>→ पठ् + अ + या + ति [<b>लिङःसलोपोऽनन्त्यस्य</b> <a href="7.2.79.html">7.2.79</a> इति उभयोः सकारयोः लोपः]</p>
<p>→ पठ् + अ + इय् + ति [<b>अतो येयः</b> <a href="7.2.80.html">7.2.80</a> इति 'या'-इत्यस्य इय्-आदेशः]</p>
<p>→ पठ् + अ + इ + ति [<b>लोपो व्योर्वलि</b> <a href="6.1.66.html">6.1.66</a> इति यकारलोपः]</p>
<p>→ पठ् + अ + इ + त् [<b>इतश्च</b>  <a href="3.4.100.html">3.4.100</a> इति इकारलोपः]</p>
<p>→ पठ् + ए + त् [<b>आद्गुणः</b> <a href="6.1.87.html">6.1.87</a> इति गुणः]</p>
<p>→ पठेत् </p>
<ol>
<li>दिव्-धातोः क्वसु-प्रत्यये कृते 'दिदिवस्' इति प्रातिपदिकम् सिद्ध्यति । तस्य प्रक्रिया इयम् -</li>
</ol>
<p>दिव्  + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>दिव् + दिव् + लिट् [<b>लिटि धातोरनभ्यासस्य</b> <a href="6.1.8.html">6.1.8</a> इति द्वित्वम्]</p>
<p>दि दिव् + लिट् [<b>हलादि शेषः</b> <a href="7.4.60.html">7.4.60</a> इति वकारलोपः]</p>
<p>दि दिव् + क्वसुँ [<b>क्वसुश्च</b> <a href="3.2.107.html">3.2.107</a> इति लिट्-इत्यस्य क्वसुँ-आदेशः]</p>
<p>→ दिदिव् + वस् [इत्संज्ञालोपः]</p>
<p>→ दिदिवस् [<b>लोपो व्योर्वलि</b> <a href="6.1.66.html">6.1.66</a> इति वकारे परे वकारलोपः]</p>
<p>ज्ञातव्यम् - यद्यपि अनेन सूत्रेण यकारवकारस्य लोपः उक्तः अस्ति, तथापि बहूषु शब्देषु वकारस्य रेफे परे लोपः न दृश्यते । यथा - तीव्र, व्रण, व्रत - आदयः । अस्य समाधानम् भाष्ये भिन्नानि कारणानि दत्त्वा कृतमस्ति । </p>
<h2 id="kashika">Kashika</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p>धातोः इति प्रकृतं यत् तद् धात्वादेः इति पुनर्धातुग्रहणान् निवृत्तम्। तेन धातोरधातोश्च वकारयकारयोः वलि परतो लोपो भवति। दिव् दिदिवान्, दिदिवांसौ, दिदिवांसः। ऊयी ऊतम्। क्नूयी क्नूतम्। <b>गोधाया ढ्रक्</b> <a href="4.1.129.html">4.1.129</a>। घौधेरः। पचेरन्। यजेरन्। वकारस्य जीवेरदानुक्, जीरदानुः। स्रिवेः आस्रेमाणम्। <b>उणादयो बहुलम्</b> <a href="3.3.1.html">3.3.1</a> इति बहुलवचनाच् <b>च्छ्वोः शूडनुनासिके च</b> <a href="6.4.19.html">6.4.19</a> इति ऊठ् न भवति। बलि इति किम्? ऊय्यते। क्नूय्यते। ऊर्वं लोपग्रहणं किम्? वेरपृक्तलोपात् पूर्वं वलि लोपो यथा स्यात्। कण्डूयतेः क्विप्कण्डूः। लोलूयतेः लोलूः। व्रश्चादीनामुपदेशसामर्थ्यात् वलि लोपो न भवति। वृश्चति। ववृश्च इत्यत्रापि हि सम्प्रसारणहलादिःशेषयोर्बहिरङ्गत्वात् प्राप्नोति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p>वकारयकारयोर्लोपः स्याद्धलि । पुंवद्भावः । युवतिर्जाया यस्य युवजानिः ॥ </p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p>भवेत्। भवेताम्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p><b>लोपो व्योर्वलि</b> - लोपो व्योर्वलि । 'व्'य् अनयोद्र्वन्द्वात् षष्ठीद्विवचनम् । तदाह — वकारयकारयोरिति । पुंवद्भाव इति ।स्त्रियाः पुंवदि॑त्यनेने॑ति शेषः । युवजानिरिति । जायाशब्दे यकारादाकारस्य निङ् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.66
sutra: लोपो व्योर्वलि</p>
<hr />
<p>धातोरिति प्रकृतमित्यादि। एतद्'धात्वादेः षः सः'  इत्यत्र व्याख्यातम्। दिदिवानिति। दिवेः क्वसौ रूपम्।'वस्वेकाजाद्घसाम्'  इति नियमादिडभावः। अत्र वक्तव्यमस्ति तद्'वस्वेकाजाद्घसाम्'  इत्यत्र वक्ष्यामः। ठूयी तन्तुसन्तानेऽ,'क्नूयी शब्दे' । आस्रेमाणमिति।'स्रिवु गतिशोषणयोः' , औणादिको मनिन्, नञा समासः। ननु च सतः कार्यिणः कार्येण भवितव्यमिति पूर्वं कार्यिनिर्द्देशो युक्तः, पश्चात्कार्यनिर्द्देशः -ठ्व्योर्वलि लोपःऽ इति, लाघवं च भवत्यर्द्धमात्रया, तत्किमर्थं पूर्वं लोपग्रहणं कृतम्? इत्यत आह -पूर्वं लोपग्रहणमित्यादि। पूर्वं लोपग्रहणेनायमर्थः सूच्यते -विध्यन्तरात्पूर्वमेवायं लोपो भतीति, कण्कडूअयतेर्यलोपश्च प्राप्नोति, वेरपृक्तलोपश्च, तत्रान्तरङ्गत्वात्पूर्वमपृक्तलोपेन भवितव्यम्।  कण्डूअयतेः क्विबिति।'कण्ड्वादिभ्यो यक्'  इत्यत्र भाष्यम् -ठ्नैतेब्यः क्विब् दृश्यतेऽ इति, तस्मात्कण्डूअमिच्छतीति क्यजन्तात्क्विब् दृष्टव्यः। द्विविधा हि कण्कड्वादयः -धातवः, प्रातिपदिकानि च। तत्र धातुभ्यो यग्विधानात्प्रातिपदिकेभ्यः क्यजादयो भवन्त्येव, तत्र क्यजन्तात्किवपि कृते -अतो लोपश्च प्राप्नोति, वेरपृक्तलोपश्च, तत्रान्तरङ्गत्वात्पूर्वमपृक्तलोपेन भाव्यम्। अथाप्यार्द्धधातुक इति विषयसप्तम्याश्रयणात्पूर्वमतो लोपः, पश्चात्किवप्? एवमपि क्विलोपश्च प्राप्नोति, वेरपृक्तलोपश्च, तत्रान्तरङ्गत्वात्पूर्वमपृक्तलोपः स्तात्, तस्मिश्च सति निमिताभावादलाश्रये प्रत्ययलक्षणाभावात्स्थानिवद्भावाभावाच्च वलि लोपो न स्यात् पूर्वलोपग्रहणाच्च भवति। अथात्र लोपस्य स्थानिवद्बावादुवङ् करमान्न भवति ? उच्यते; क्यजन्तात्क्विबित्युक्तम्, ततः किम् ? स्थानिवद्भावेनापि कण्कडूअमात्रस्य धातुत्वाभावादुवह् न भवति। यणादेशस्तर्हि प्राप्नोति ? अस्तु यण्, तस्योठ करिष्यते। न चोठयपि कर्तव्ये स्थानिवद्भावः, आदिष्टदचः पूर्वत्वाद्वकारस्य, अत एव कण्कडुवावित्यादावूणुवङदिषु कर्तव्येषु नास्त्यल्लोपस्य स्थानिवद्भावः। अथ व्रश्चकः, व्रश्चनमित्यादौ रेफे वलि परतो वकारस्य लोपः कस्मान्न भवति? तत्राह -व्रश्चादीनामित्यादि। ननु वृश्चति, वव्रश्चेत्यादौ सम्प्रसारणे कृते हलादिशेषे च वकारस्य श्रवणं यथा स्यादित्येतदुपदेशस्य प्रयोजनं स्यात्, न ह्यत्र लोपः प्रवर्तते, वल्परत्वाभावदित्यत आह -वृश्चति वव्रश्चेत्यादावपीत्यादि। बहिरङ्गत्वादिति। बहिरङ्गत्वं सम्प्रसारणस्य क्डित्प्रत्ययोपेक्षत्वात्, हलादिशेषस्य त्वभ्यासापेक्षत्वात्, ततश्चाकृतयोरेव तयोर्वलोपः प्राप्त उपदेशसामर्थ्यादेव न भवति। अत्र भाष्ये वलोपः प्रत्याख्यातः। आस्रेमाणम्, जीरदानुरित्यत्र छान्दसो वर्णलोपः, क्वसावपि छान्दस एव, दिविप्रबृतीनां यङ्लुगन्तानां तसादिषूठा भवतिव्यम्, तिप्सिपोरीडभावपक्षेषूठा भवितव्यम्। ये तत्र क्ङितीति नानुवर्तयन्ति-देदिविति देद्योति, देदिवीषि देद्योषि, मिपि त्वनुनासिकत्वादेव भवति, देदिवीमि देद्योमि; ये त्वनुवर्तयन्ति तेषामपि छान्दसो यङ्लुगिति ॥</p></div>