<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.1.16.html"><button class="muted-button">Prev 7.1.16</button></a>
        <a href="7.1.18.html"><button class="muted-button">Next 7.1.18</button></a>
        </nav><h2>Sandhi Samaasa Split</h2>
<hr />
<p>index: 7.1.17
sutra: जसः शी</p>
<hr />
<p>अतः सर्वनाम्नः अङ्गात् जसः शी</p>
<h2>Neelesh Sanskrit Brief</h2>
<hr />
<p>index: 7.1.17
sutra: जसः शी</p>
<hr />
<p>सर्वनामशब्दस्य अदन्तात् अङ्गात् परस्य जस्-प्रत्ययस्य शी-आदेशः भवति । </p>
<h2>Neelesh English Brief</h2>
<hr />
<p>index: 7.1.17
sutra: जसः शी</p>
<hr />
<p>The जस्-प्रत्यय attached to an अदन्त सर्वनाम get an आदेश शी.</p>
<h2>Neelesh Sanskrit Detailed</h2>
<hr />
<p>index: 7.1.17
sutra: जसः शी</p>
<hr />
<p>सर्वनामसंज्ञकः यः अदन्तः शब्दः, तस्मात् परस्य जस्-प्रत्ययस्य 'शी' आदेशः भवति । </p>
<p>1) सर्व + जस् [प्रथमाबहुवचनस्य प्रत्ययः]</p>
<p>→ सर्व + शी [<b>जसः शी</b> <a href="7.1.17.html">7.1.17</a> इति जस्-प्रत्ययस्य शी-आदेशः]</p>
<p>→ सर्व + ई [<b>लशक्वतद्धिते</b> <a href="1.3.8.html">1.3.8</a> इति शकारस्य इत्संज्ञा]</p>
<p>→ सर्वे [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p>2) तत् + जस् [प्रथमाबहुवचनस्य प्रत्ययः]</p>
<p>→ त अ अस् [<b>त्यदादीनामः</b> <a href="7.2.102.html">7.2.102</a> इत्यनेन तकारस्य अकारादेशः]</p>
<p>→ त अस्   [<b>अतो गुणे</b> <a href="6.1.97.html">6.1.97</a> इति पररूप-एकादेशः]</p>
<p>→ त शी [<b>जसः शी</b> <a href="7.1.17.html">7.1.17</a> इति जस्-प्रत्ययस्य शी-आदेशः]</p>
<p>→ त ई [<b>लशक्वतद्धिते</b> <a href="1.3.8.html">1.3.8</a> इति शकारस्य इत्संज्ञा]</p>
<p>→ ते  [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p>प्रश्नः 1 - जस्-प्रत्ययस्य 'शी' इति सर्वादेशः कथं भवति ?</p>
<p>उत्तरम् - 'शी' इति अनेकाल् आदेशः अस्ति अतः अनेकाल्त्वात् <b>अनेकाल्शित्सर्वस्य</b> <a href="1.1.55.html">1.1.55</a> इत्यनेन जस्-प्रत्ययस्य 'शी' इति सर्वादेशः भवति ।</p>
<p>प्रतिप्रश्नः - परन्तु 'शी' इत्यत्र शकारः <b>लशक्वतद्धिते</b> <a href="1.3.8.html">1.3.8</a> इत्यनेन  इत्संज्ञकः भवति किल? अतः अत्र सर्वादेशः 'शित्त्वात्' भवेत्, न हि 'अनेकाल्त्वात्' ।</p>
<p>उत्तरम् - 'शी' इत्यत्र <b>लशक्वतद्धिते</b> <a href="1.3.8.html">1.3.8</a> इत्यनेन शकारस्य इत्संज्ञा तदा एव भवितुमर्हति यदा 'शी' आदेशः 'प्रत्ययत्वं' प्राप्नोति (यतः <b>लशक्वतद्धिते</b> <a href="1.3.8.html">1.3.8</a> इत्यनेन प्रत्ययस्यैव आदिस्थस्य शकारस्य लोपः भवति, अन्येषाम् शकारस्य न) । परन्तु शी-आदेशः यावत् जस्-इत्यस्य स्थाने न विधीयते, तावत् तस्य 'प्रत्यय'संज्ञा अपि न भवितुमर्हति । इत्युक्ते, प्रारम्भे 'शी' इति यत्र विधानं क्रियते तत्र शकारस्य इत्संज्ञा नैव भवति । अतः अस्यामवस्थायाम् 'शी' इति अनेकाल् एव मन्तव्यः । अयमनेकाल्-आदेशः जस्-इत्यस्य स्थाने यदा सर्वादेशरूपेण विधीयते, तदा स्थानिवद्भावेन शी-इत्यत्र 'प्रत्यय' इति संज्ञा भवति  । तदनन्तरमेव शकारस्य  <b>लशक्वतद्धिते</b> <a href="1.3.8.html">1.3.8</a> इत्यनेन इत्संज्ञा भवितुमर्हति । अतः प्रारम्भे सर्वादेशविधानम् तु अनेकाल्त्वात् एव भवति, शित्त्वात् न ।                                                                      </p>
<p>प्रश्नः 2 -  अस्मिन् सूत्रे 'शी' इति दीर्घः आदेशः किमर्थम् कृतः अस्ति? ह्रस्वादेशं कुर्मश्चेदपि अयमेव रूपम् सिद्ध्येत् किम्?</p>
<p>उत्तरम् - अत्र कृतः दीर्घादेशः अग्रिमसूत्रार्थमस्ति । <b>नपुंसकाच्च</b> <a href="7.1.19.html">7.1.19</a> अस्मिन् सूत्रे वर्तमानसूत्रात् 'शी' इति अनुवर्तते, तत्र 'वारिणी', 'मधुनी' एतानि रूपाणि कर्तुम् दीर्घादेशः आवश्यकः अस्ति । अतः अत्र दीर्घादेशविधानं क्रियते ।                          </p>
<p>प्रश्नः 3 - स्त्रीलिङ्गवाचिनां शब्दानां विषये अस्य सूत्रस्य प्रसक्तिः किमर्थं न स्यात्? </p>
<p>उत्तरम्  - अत्र 'अतः' इत्यत्र तपरकरणम् कृतमस्ति, अतः आकारान्त-स्त्रीलिङ्गशब्दानाम् विषये अयमादेशः न भवति । यथा - सर्वा + जस् = सर्वाः ।</p>
<h2>Kashika</h2>
<hr />
<p>index: 7.1.17
sutra: जसः शी</p>
<hr />
<p>अकारान्तात् सर्वनाम्नः उत्तरस्य जसः शी इत्ययमादेशो भवति। सर्वे। विश्वे। ये। के। ते। दीर्घोच्चारणमुत्तरार्हम्। त्रपुणी। जतुनी।</p>
<h2>Siddhanta Kaumudi</h2>
<hr />
<p>index: 7.1.17
sutra: जसः शी</p>
<hr />
<p>अदन्तत्सर्वनाम्नः परस्य जसः शी स्यात् । अनेकाल्त्वात्सर्वादेशः । नचाऽर्वणस्तृ इत्यादाविव [(परिभाषा - )नानुबन्धकृतमनेकाल्त्वम् इति वाच्यम्] । सर्वादेशत्वात्प्रागित्संज्ञायां एवाऽभावात् । सर्वे ॥</p>
<h2>Laghu Siddhanta Kaumudi</h2>
<hr />
<p>index: 7.1.17
sutra: जसः शी</p>
<hr />
<p>अदन्तात्सर्वनाम्नो जसः शी स्यात्। अनेकाल्त्वात्सर्वादेशः। सर्वे॥</p>
<h2>Balamanorama</h2>
<hr />
<p>index: 7.1.17
sutra: जसः शी</p>
<hr />
<p><b>जसः शी</b> - युष्मदस्मदोः षष्ठी । षष्ठआदिविशिष्योरिति । षष्ठीचतुर्थीद्वितीयाभिः सह तिष्ठत इति षष्ठीचतुर्थीद्वितीयास्थौ, तयोरिति विग्रहः । षष्ठआदिविशिष्टयोरिति यावत् । षष्ठीचतुर्थीद्वितीयासु परतस्तिष्टत इति विग्रहस्तु न भवति,पदस्ये॑त्यधिकारविरोधात् । पदस्येत्यनुवृत्तं हि द्विवचनेन विपरिणतं षष्ठीचतुर्थीद्वितीयास्थयोरित्यस्य विशेषणम् । न हि षष्ठआदिविभक्तिषु परतः पत्वमस्ति । भ्यामादौ तत्सत्त्वेऽपि तदितरत्र द्वितीयादौ तदभावात् । स्थग्रहणस्य तु प्रयोजनं मूल एव वक्ष्यते । </p>
<h2>Padamanjari</h2>
<hr />
<p>index: 7.1.17
sutra: जसः शी</p>
<hr />
<p>दीर्घोच्चारणमुतरार्थमिति । खथैह त्वत इत्यधिकाराद् गुणेन भवितव्यमिति, ह्रस्वेऽपि सिद्धम् । न च सर्वे च्छत्रिण इत्यत्र षत्वतुकोरसिद्धः इत्येकादेशस्यासिद्धत्वाद् ह्रस्वाश्रयस्य नित्यस्य तुकः प्रसङ्गः, तत्र हि पदान्तपदाद्योर्य एकादेशस्तस्यैवासिद्धत्वम् ॥</p></div>