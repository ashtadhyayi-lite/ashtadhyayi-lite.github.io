<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.1.99.html"><button class="muted-button">Prev 4.1.99</button></a>
        <a href="4.1.101.html"><button class="muted-button">Next 4.1.101</button></a>
        </nav><h2>Sandhi Samaasa Split</h2>
<hr />
<p>index: 4.1.100
sutra: हरितादिभ्योऽञः</p>
<hr />
<p>'तस्य गोत्रे अपत्यम्' (इति) हरितादिभ्यः अञः फक्</p>
<h2>Neelesh Sanskrit Brief</h2>
<hr />
<p>index: 4.1.100
sutra: हरितादिभ्योऽञः</p>
<hr />
<p>युवापत्यस्य निर्देशार्थम्  हरितादिगणस्य अञ्-प्रत्ययान्तशब्देभ्यः फक्-प्रत्ययः भवति । </p>
<h2>Kashika</h2>
<hr />
<p>index: 4.1.100
sutra: हरितादिभ्योऽञः</p>
<hr />
<p>हरितादिर्बिदाद्यन्तर्गणः। हरितादिभ्योऽञन्तेभ्योऽपत्ये फक् प्रत्ययो भवति। इञोऽपवादः। हरितस्य अपत्यं हारितायनः। कैन्दासायनः। ननु च गोत्रे इति वर्तते। न च गोत्रादपरो गोत्रप्रत्ययो भवति <b>एको गोत्रे</b> <a href="4.1.93.html">4.1.93</a> इति वचनात्? सत्यम् एतत्। इह तु गोत्राधिकारेऽपि सामर्थ्याद् यूनि प्रत्ययो विज्ञायते। गोत्राधिकारस् तु उत्तरार्थः।</p>
<h2>Siddhanta Kaumudi</h2>
<hr />
<p>index: 4.1.100
sutra: हरितादिभ्योऽञः</p>
<hr />
<p>एभ्योऽञन्तेभ्यो यूनि फक् । हारितायनः । इङ गोत्राधिकारेऽपि सामर्थ्याद्यून्ययम् । न हि गोत्रादपरो गोत्रप्रत्ययः । विदाद्यन्तर्गणो हरितादिः ॥</p>
<h2>Balamanorama</h2>
<hr />
<p>index: 4.1.100
sutra: हरितादिभ्योऽञः</p>
<hr />
<p><b>हरितादिभ्योऽञः</b> - ॒हरितादिभ्योऽञ॑ इत्यादि स्पष्टम् ।</p>
<h2>Padamanjari</h2>
<hr />
<p>index: 4.1.100
sutra: हरितादिभ्योऽञः</p>
<hr />
<p>'हरितादिभ्यः' , ठञःऽ इति व्यधिकरणे पञ्चम्यौ । हरितादिभ्यः परो योऽञ् तदन्तात्प्रातिपदिकादित्यर्थः । वृत्तिकारोऽप्येतदेव वस्तुतो व्याचष्टे - हरितादिभ्योऽञन्तेभ्य इति ।'हरितादिभ्यो गोत्रापत्ये' ञ्प्रत्ययो भवतिऽ इत्ययं त्वर्थो न भवति; बिदादिषु पाठात् ।  सामर्थ्यादिति । गोत्रप्रत्ययान्तादपरो गोत्रप्रत्ययो न भवतीत्येतत्सामर्थ्यम् । तस्माद्गोत्राधिकारेऽपि यूनि प्रत्ययो विज्ञायते । न चैवं गोत्राधिकारस्य विच्छेद इत्याह - गोत्राधिकार इति । उतरार्थं गोत्रग्रहणमनुवर्तत एवेत्यर्थः ॥</p></div>