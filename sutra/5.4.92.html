<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.91.html"><button class="muted-button">Prev 5.4.91</button></a>
        <a href="5.4.93.html"><button class="muted-button">Next 5.4.93</button></a>
        </nav><h2 class="title">गोरतद्धितलुकि</h2><p class="sname"><font color=blue>5-4-92 गोः अतद्वितलुकि</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समासान्ताः</font> <font color="Coral">तत्पुरुषस्य</font> <font color="RoyalBlue">टच्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.4.92
sutra: गोरतद्धितलुकि</p>
<hr />
<p>तत्पुरुषस्य गोः अ-तद्धित-लुकि टच् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.4.92
sutra: गोरतद्धितलुकि</p>
<hr />
<p>यः तत्पुरुषसमासः तद्धितलुग्भिन्नः अस्ति, यस्मिन्  'गो' इति शब्दः उत्तरपदरूपेण विधीयते, तस्मात् टच् इति समासान्तप्रत्ययः भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.4.92
sutra: गोरतद्धितलुकि</p>
<hr />
<p>गोशब्दान्तात् तत्पुरुषात् टच् प्रत्ययो भवति, स चेत् तपुरुषस् तद्धितलुग्विषयो न भवति। परमगवः। उत्तमगवः। पञ्चगवम्। दशगवम्। अतद्धितलुकि इति किम्? पञ्चभिर्गोभिः क्रीतः पण्चगुः। दशगुः। <b>तेन क्रीतम्</b> <a href="5.1.37.html">5.1.37</a> इत्यागतस्य आर्हीयस्य ठकोऽध्यर्धपूर्वाद् द्विगोः इति लुक्। तद्धितग्रहणं किम्? सुब्लुकि प्रतिषेधो मा भूत्। राजगवमिच्छति राजगवीयति। लुग्ग्रहणं किम्? तद्धित एव मा भूत्। पञ्चभ्यो गोभ्यः आगतं पञ्चगवरूप्यम्, पञ्चगवमयम्। दशगवरूप्यम्, दशगवमयम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.4.92
sutra: गोरतद्धितलुकि</p>
<hr />
<p>गोन्तात्तत्पुरुषाट्टच् स्यात् समासान्तो न तद्धितलुकि । पञ्चगवधनः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.4.92
sutra: गोरतद्धितलुकि</p>
<hr />
<p>गोऽन्तात्तत्पुरुषाट्टच् स्यात् समासान्तो न तु तद्धितलुकि। पञ्चगवधनः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.4.92
sutra: गोरतद्धितलुकि</p>
<hr />
<p>यस्मिन् तत्पुरुषसमासे  'गो' इति शब्दः उत्तरपदरूपेण विद्यते, तथा च यत्र तद्धितप्रत्ययस्य लुक् न भवति, तत्र 'टच्' इति समासान्तप्रत्ययः विधीयते । </p>
<p>कानिचन  उदाहरणानि पश्यामश्चेत् सूत्रार्थः स्पष्टः स्यात् । </p>
<ol>
<li>परमश्च असौ गौः [<b>सन्महत्परमोत्तमोत्कृष्टाः पूज्यमानैः</b> <a href="2.1.61.html">2.1.61</a> इति कर्मधारयसमासः]</li>
</ol>
<p>= परम + गो + टच् [वर्तमानसूत्रेण टच् इति समासान्तप्रत्ययः]</p>
<p>→ परम + गव् + अ [<b>एचोऽयवायावः</b> <a href="6.1.78.html">6.1.78</a> इति अवादेशः]</p>
<p>→ परमगव</p>
<p>अत्र प्रक्रियायाम् टच्-प्रत्ययात् पूर्वम् कोऽपि अन्यः तद्धितप्रत्ययः नैव विधीयते, अतः तद्धितलुक् अप्यत्र न सम्भवति । अतः अत्र टच्-प्रत्ययः भवत्येव ।</p>
<p>एवमेव 'उत्तमश्चासौ गौ उत्तमगवः' इत्यपि सिद्ध्यति ।</p>
<ol>
<li>पञ्चानां गवां समाहारः [<b>तद्धितार्थोत्तरपदसमाहारे च</b> <a href="2.1.51.html">2.1.51</a> इति द्विगुसमासः]</li>
</ol>
<p>→ पञ्चन् + गो + टच् [वर्तमानसूत्रेण टच् इति समासान्तप्रत्ययः]</p>
<p>→ पञ्चन् + गव् + अ [<b>एचोऽयवायावः</b> <a href="6.1.78.html">6.1.78</a> इति अवादेशः]</p>
<p>→ पञ्च + गव् + अ [<b>नलोपः प्रातिपदिकान्तस्य</b> <a href="8.2.7.html">8.2.7</a> इति नकारलोपः]</p>
<p>→ पञ्चगव</p>
<p>पञ्चानां गवां समाहारः पञ्चगवम् । एवमेव - सप्तगवम्, दशगवम् एतादृशाः शब्दाः अपि सिद्ध्यन्ति ।</p>
<p>अत्रापि प्रक्रियायाम् टच्-प्रत्ययात् पूर्वम् कोऽपि अन्यः तद्धितप्रत्ययः नैव विधीयते, अतः तद्धितलुक् अप्यत्र न सम्भवति । अतः अत्र टच्-प्रत्ययः भवत्येव ।</p>
<ol>
<li>पञ्चभ्यः गोभ्यः आगतम् </li>
</ol>
<p>पञ्चन् + गो + रूप्य [<b>ततः आगतः</b> अस्मिन्नर्थे <b>हेतुमनुष्येभ्यः रूप्यः</b> <a href="4.3.81.html">4.3.81</a> इत्यनेन रूप्य-प्रत्ययः । <b>तद्धितार्थोत्तरपदसमाहारे च</b> <a href="2.1.51.html">2.1.51</a> इति तद्धितप्रत्ययस्य विषये द्विगुसमासः]</p>
<p>→ पञ्चन् + गो + टच् + रूप्य   [वर्तमानसूत्रेण टच् इति समासान्तप्रत्ययः । अयम् प्रत्ययः तद्धितप्रत्ययात् पूर्वम् विधीयते यतः समासः तु 'पञ्चन् + गो' इत्यस्यैव भवति । रूप्य-प्रत्ययः केवलम् समासनिमित्तकः अस्ति, समासस्य अवयवः न ।]                           </p>
<p>→ पञ्चन् + गव्  + अ + रूप्य   [<b>एचोऽयवायावः</b> <a href="6.1.78.html">6.1.78</a> इति अवादेशः] </p>
<p>→ पञ्च  + गव + रूप्य [<b>नलोपः प्रातिपदिकान्तस्य</b> <a href="8.2.7.html">8.2.7</a> इति नकारलोपः]</p>
<p>→ पञ्चगवरूप्य</p>
<p>पञ्चभ्यः गोभ्यः आगतम् पञ्चगवरूप्यम् । अत्र प्रक्रियायाम् 'रूप्य' इति तद्धितप्रत्ययः विधीयते, परन्तु तस्य लोपः नैव क्रियते (<b>द्विगोर्लुगनपत्ये</b> <a href="4.1.88.html">4.1.88</a> इत्यस्य प्रसक्तिः अत्र न विद्यते यतः अत्र 'रूप्य' इति अजादिप्रत्ययः नास्ति) ।  अतः अत्र 'टच्' इति समासान्तप्रत्ययः अवश्यं कर्तव्यः ।</p>
<ol>
<li>षड्भ्यः गोभ्यः आगतम् </li>
</ol>
<p>= षष् + गो + मयट् [<b>ततः आगतः</b> अस्मिन्नर्थे <b>मयट् च</b> <a href="4.3.81.html">4.3.81</a> इत्यनेन रूप्य-प्रत्ययः । <b>तद्धितार्थोत्तरपदसमाहारे च</b> <a href="2.1.51.html">2.1.51</a> इति तद्धितप्रत्ययस्य विषये द्विगुसमासः]</p>
<p>→ षष् + गो + टच् + मय   [वर्तमानसूत्रेण टच् इति समासान्तप्रत्ययः । अयम् प्रत्ययः तद्धितप्रत्ययात् पूर्वम् विधीयते यतः समासः तु 'षष् + गो' इत्यस्यैव भवति । मयट्-प्रत्ययः केवलम् समासनिमित्तकः अस्ति, समासस्य अवयवः न ।]                           </p>
<p>→ षष् + गव्  + अ + मय   [<b>एचोऽयवायावः</b> <a href="6.1.78.html">6.1.78</a> इति अवादेशः] </p>
<p>→ षड् + गव् + अ + मय [पदान्तषकारस्य <b>झलां जशोऽन्ते</b> <a href="8.2.29.html">8.2.29</a> इति जश्त्वे डकारः]        </p>
<p>→ षड्गवमय ।</p>
<p>षड्भ्यः गोभ्यः आगतम्  षड्गवमयम् । अत्र प्रक्रियायाम् 'मयट्' इति तद्धितप्रत्ययः विधीयते, परन्तु तस्य लोपः नैव क्रियते । अतः अत्र 'टच्' इति समासान्तप्रत्ययः अवश्यं कर्तव्यः ।</p>
<ol>
<li>पञ्चभिः गोभिः क्रीतम्</li>
</ol>
<p>पञ्चन्  + गो + ठक्    [<b>आर्हादगोपुच्छसङ्ख्यापरिमाणात् ठक्</b> <a href="5.1.19.html">5.1.19</a> इति ठक्-प्रत्ययः ।  <b>तद्धितार्थोत्तरपदसमाहारे च</b> <a href="2.1.51.html">2.1.51</a> इति तद्धितप्रत्ययस्य विषये द्विगुसमासः]</p>
<p>→ पञ्चन् + गो [<b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इति द्विगुसमासस्य विषये विहितस्य आर्हीय-प्रत्ययस्य लुक्]</p>
<p>→ पञ्च + गु [<b>प्रथमानिर्दिष्टं समास उपसर्जनम्</b> <a href="1.2.43.html">1.2.43</a> इत्यनेन 'गो' शब्दस्य उपसर्जनसंज्ञा ।   <b>गोस्त्रियोरुपसर्जनस्य</b> <a href="1.2.48.html">1.2.48</a> इति ह्रस्वादेशः]          </p>
<p>→ पञ्चगु ।</p>
<p>पञ्चभिः गोभिः क्रीतम् तत पञ्चगु । अत्र वस्तुतः तत्पुरुषसमासः एव भवति, परन्तु प्रक्रियायाम् 'ठक्' इति समासनिमित्तकस्य तद्धितप्रत्ययस्य लुक् क्रियते । अतः अत्र वर्तमानसूत्रेण समासान्तप्रत्ययः न भवति ।</p>
<p>विशेषः - यदि तद्धितभिन्नस्य प्रत्ययस्य लुक् भवति तदा अनेन सूत्रेण उक्तः निषेधः नैव प्रयुज्यते (इत्युक्ते, टच्-प्रत्ययः तत्र भवत्येव) ।  यथा - 'राज्ञः गाम्  आत्मानम् इच्छति' इत्यत्र <b>सुपः आत्मनः क्यच्</b> <a href="3.1.8.html">3.1.8</a> इत्यनेन  'राजन्  + गो + टच्  + अम् + क्यच्' इति स्थिते  <b>सुपो धातुप्रातिपदिकयोः</b> <a href="2.4.71.html">2.4.71</a> इत्यनेन 'अम्' प्रत्ययस्य लोपः भवति । परन्तु अयमम्-प्रत्ययः सुप्-प्रत्ययः अस्ति, न हि तद्धितप्रत्ययः, अतः अत्र टच्-प्रत्ययः अवश्यम् कर्तव्यः । टच्-प्रत्यये कृते अग्रे अन्यां प्रक्रियां कृत्वा अत्र 'राजगवीयम्' इति रूपम् सिद्ध्यति ।                                                    </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.4.92
sutra: गोरतद्धितलुकि</p>
<hr />
<p><b>गोरतद्धितलुकि</b> - गोरतद्धितलुकि ।तत्पुरुषस्याङ्गुले॑रित्यतस्तत्पुरुषस्येत्यनुवृत्तं पञ्चम्या विपरिणतं गोरित्यनेन विशेष्यते । तदन्तविधिः ।॒राजाहः सखिभ्यः॑ इत्यतष्टजित्यनुवर्तते । 'समासान्त' इत्यधिकृतम् । तदाह — गोऽन्तादित्यादिना । अतद्धितलुकीति किम्  । पञ्चभिर्गोभिः क्रीतः पञ्चगुः । अत्र तद्धितस्यअध्यर्धे॑ति लुक् । पञ्चगवधन इति । त्रिपदबहुव्रीहौ कृते सति धनशब्दे उत्तरपदे परे पूर्वयोस्तत्पुरुषे टचि अवादेश इति भावः । अत्रद्वन्द्वतत्पुरुषयो॑रिति वार्तिके द्वन्द्वस्योदाहरणं तु वाक् च त्वक् च प्रिया यस्य स वाक्त्वचप्रिय इति बोध्यम् । इह त्रिपदबहुव्रीहौ कृते पूर्वयोर्नित्यद्वन्द्वः । तेनद्वन्द्वाच्चुदषहान्तात्समाहारे॑ इति टजपि नित्य एव । न च वाक्त्वक्छब्दयोः परस्परसामानाधिकरण्याऽभावात्कथमिह त्रिपदबहुव्रीहिरिति वाच्यं, द्वयोः प्रियाशब्दसामानाधिकरण्यमादाय तदुपपत्तेः । सप्तमीविशेषणे बहुव्रीहौ॑ इति ज्ञापकेन 'कण्ठेकाल' इत्यादाविव व्यधिकरणबहुव्रीहिसंभवाच्च । 'वाक्त्वचप्रियः' इति भाष्ये उदाहरणमेवात्र लिङ्गमित्यलम् । अथ समाहारे उदाहर्तुं विग्रहं दर्शयति — पञ्चानां गवां समाहार इति । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.4.92
sutra: गोरतद्धितलुकि</p>
<hr />
<p>पञ्चगवामिति। समाहारे द्विगुः, पञ्चगुरित्यत्र तद्वितार्थे। पञ्चगवरूप्यम्, पञ्चगवमयमिति। यथात्र'द्विगोर्लुगनपत्ये'  इति रूप्यमयटोर्लुग्न भवति तथा तत्रैवोक्तम् ॥</p></div>