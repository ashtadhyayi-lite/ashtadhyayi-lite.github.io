<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.63.html"><button class="muted-button">Prev 1.4.63</button></a>
        <a href="1.4.65.html"><button class="muted-button">Next 1.4.65</button></a>
        </nav><h2>Kashika</h2>
<hr />
<p>index: 1.4.64
sutra: भूषणेऽलम्</p>
<hr />
<p>अलम् इति प्रतिषेधे, सामर्थ्ये, पर्याप्तौ, भूषणे चेति विशेषणमुपादीयते। भूवणे योऽलंशब्दः स गतिसंज्ञो भवति। अलङ्कृत्य। अलङ्कृतम्। यदलङ्करोति। भूषणे इति किम्? अलं भुक्त्वा ओदनं गतः।</p>
<h2>Siddhanta Kaumudi</h2>
<hr />
<p>index: 1.4.64
sutra: भूषणेऽलम्</p>
<hr />
<p>अलंकृत्य । भूषणे किम् । अलं कृत्वौदनं गतः । पर्याप्तमित्यर्थः । अनुकरणम् - &lt;{SK763}&gt; इत्यादित्रिसूत्री स्वभावात्कृञ्विषया ॥</p>
<h2>Balamanorama</h2>
<hr />
<p>index: 1.4.64
sutra: भूषणेऽलम्</p>
<hr />
<p><b>भूषणेऽलम्</b> - भूषणेऽलम् । भूषणे विद्यमानमलमित्यव्ययं गतिसंज्ञकं स्यादित्यर्थः । अलंकृत्येति । कटकादिधारणेन परिष्कारं कृत्वेत्यर्थः । भूषणे विद्यमानमलमित्यव्ययं गतिसंज्ञकं स्यादित्यर्थः । अलंकृत्येति । कटकादिधारणेन परिष्कारं कृत्वेत्यर्थः । कृञ्विषयेति । कृञ्योग एव भवतीत्यर्थः । वस्तुतस्तु सङ्कोचे प्रमाणाऽभावाद्धात्वन्तरयोगेऽपि त्रिसूत्रीप्रवृत्तिर्युक्ता । अत एवअलं भुक्त्वा ओदनं गत॑ इति वृत्तिकृता प्रत्युदाहृतम् । </p>
<h2>Padamanjari</h2>
<hr />
<p>index: 1.4.64
sutra: भूषणेऽलम्</p>
<hr />
<p>अलमिति प्रतिषेध इत्यादि। तद्यथा अलं - कृत्वा, अलं भोक्तुम्, अलं भुङ्क्ते, अलं करोति कन्यामिति॥</p></div>