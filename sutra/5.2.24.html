<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.23.html">
            <button class="muted-button">Prev 5.2.23</button>
        </a>
        <a href="5.2.25.html">
            <button class="muted-button">Next 5.2.25</button>
        </a>
        </nav><h2>Kashika</h2>
<hr />
<p>index: 5.2.24
sutra: तस्य पाकमूले पील्वादिकर्णादिभ्यः कुणब्जाहचौ</p>
<hr />
<p>तस्य इति षष्ठीसमर्थेभ्यः पील्वादिभ्यः कर्णादिभ्यश्च यथासङ्ख्यं पाकमूलयोरर्थयोः कुणप् जाहचित्येतौ प्रत्ययौ भवतः। पीलूनां पाकः पीलुकुणः। कर्कन्धुकुणः। कर्णादिभ्यः कर्णस्य मूलं कर्णजाहम्। पीलु। कर्कन्धु। शमी। करीर। कुवल। बदर। अश्वत्थ। खदिर। पील्वादिः। कर्ण। अक्षि। नख। मुख। मख। केश। पाद। गुल्फ। भ्रूभङ्ग। दन्त। ओष्ठ। पृष्ठ। अङ्गुष्ठ। कर्णादिः।</p>
<h2>Siddhanta Kaumudi</h2>
<hr />
<p>index: 5.2.24
sutra: तस्य पाकमूले पील्वादिकर्णादिभ्यः कुणब्जाहचौ</p>
<hr />
<p>पीलूनां पाकः पालुकुणः । कर्णस्य मूलं कर्णजाहम् ॥</p>
<h2>Balamanorama</h2>
<hr />
<p>index: 5.2.24
sutra: तस्य पाकमूले पील्वादिकर्णादिभ्यः कुणब्जाहचौ</p>
<hr />
<p><em>तस्य पाकमूले पील्वदिकर्णादिभ्यः कुणब्जाहचौ</em> - तस्य पाफमूले । 'पाकमूले' इति समाहारद्वन्द्वात्सप्तमी । पाकः=परिणामः । षष्ठन्तेभ्यः पील्वादिभ्यः पाकेऽर्थे कुणप् । कर्णादिभ्यस्तु मूलेऽर्थे जाहजित्यर्थः । कुणपस्तद्धितत्वात्ककारस्य नेत्संज्ञा । जाहचस्तु जकारस्य प्रयोजनाऽभावान्नेत्संज्ञा । </p>
<h2>Padamanjari</h2>
<hr />
<p>index: 5.2.24
sutra: तस्य पाकमूले पील्वादिकर्णादिभ्यः कुणब्जाहचौ</p>
<hr />
<p>पाकःउपरिणामः, मूलःऊपक्रमः।'तस्येदम्'  इत्यणादिषु प्राप्तेष्वयमारम्भः, जकारस्य प्रयोजनाभावादित्संज्ञाभावः ॥</p></div>