<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.55.html"><button class="muted-button">Prev 1.4.55</button></a>
        <a href="1.4.57.html"><button class="muted-button">Next 1.4.57</button></a>
        </nav><h2 class="title">प्राग्रीश्वरान्निपाताः</h2><p class="sname"><font color=blue>1-4-56 प्राक् रीश्वरात् निपाताः</font> <font color="DeepPink"> आ कडारात् एका सञ्ज्ञा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.56
sutra: प्राग्रीश्वरान्निपाताः</p>
<hr />
<p>रीश्वरात् प्राक् निपाताः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.56
sutra: प्राग्रीश्वरान्निपाताः</p>
<hr />
<p>अस्मात् सूत्रात् आरभ्य <b>अधिरीश्वरे</b> <a href="1.4.97.html">1.4.97</a> इति यावत् उक्तानाम् शब्दानात् 'निपातः' इति संज्ञा भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.56
sutra: प्राग्रीश्वरान्निपाताः</p>
<hr />
<p>The words discussed till <b>अधिरीश्वरे</b> <a href="1.4.97.html">1.4.97</a> are known as निपात. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.4.56
sutra: प्राग्रीश्वरान्निपाताः</p>
<hr />
<p>अधिरीश्वरे <a href="1.4.97.html">1.4.97</a> इति वक्ष्यति। प्रागेतस्मादवधेर्यानित ऊर्ध्वमनुक्रमिष्यामः, निपातसंज्ञास्ते वेदितव्याः। वक्ष्यति <b>चादयोऽसत्त्वे</b> <a href="1.4.57.html">1.4.57</a>, च, वा, ह, अह। प्राग्वचनं संज्ञासमावेशार्थम्। गत्युपसर्गकर्मप्रवचनीय. संज्ञाभिः सह निपातसंज्ञा समाविशति। रेफोच्चारणम् <b>ईश्वरे तोसुन्कसुनौ</b> <a href="3.4.13.html">3.4.13</a> इत्ययमवधिर्मा विज्ञायि इति। रीश्वराद्वीश्वरान् मा भूत् कृन्मेजन्तः परोऽपि सः। समासेष्वव्ययीभावो लौकिकम् च अतिवर्तते।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.56
sutra: प्राग्रीश्वरान्निपाताः</p>
<hr />
<p>इत्यधिकृत्य ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.56
sutra: प्राग्रीश्वरान्निपाताः</p>
<hr />
<p>प्रकृतसूत्रेण निपातसंज्ञायाः अधिकारः प्रारभ्यते । <b>अधिरीश्वरे</b> <a href="1.4.97.html">1.4.97</a> इति सूत्रम् यावत् अयम् अधिकारः प्रवर्तते । अस्मिन् अधिकारे निर्दिष्टानि सर्वाणि शब्दस्वरूपाणि <b>निपात</b>संज्ञकानि भवन्ति —‌ इति अस्य सूत्रस्य आशयः । यथा -</p>
<p><list></p>
<ol>
<li>
<p><b>चादयोऽसत्त्वे</b> <a href="1.4.57.html">1.4.57</a> इत्यत्र निर्दिष्टे चादिगणे विद्यमअनाः सर्वेऽपि शब्दाः निपातसंज्ञकाः भवन्ति ।</p>
</li>
<li>
<p><b>प्रादयः</b> <a href="1.4.58.html">1.4.58</a> इत्यनेन प्रादिगणे निर्दिष्टाः शब्दाः निपातसंज्ञकाः भवन्ति ।</p>
</li>
<li>
<p><b>ऊर्यादिच्विडाचश्च</b> <a href="1.4.61.html">1.4.61</a> इत्यनेन च्वि-प्रत्ययान्तशब्दाः निपातसंज्ञकाः भवति।</p>
</li>
</ol>
<p></list></p>
<p><title>निपातसंज्ञायाः प्रयोगः</title></p>
<p>अष्टाध्याय्याम् आहत्य षट्सु सूत्रेषु निपातसंज्ञायाः प्रयोगः कृतः अस्ति —</p>
<p><list></p>
<ol>
<li>
<p><b>निपात एकाजनाङ्</b> <a href="1.1.14.html">1.1.14</a></p>
</li>
<li>
<p><b>स्वरादिनिपातमव्ययम्</b> <a href="1.1.37.html">1.1.37</a></p>
</li>
<li>
<p><b>प्राग्रीश्वरान्निपाताः</b> <a href="1.4.56.html">1.4.56</a></p>
</li>
<li>
<p><b>यावत्पुरानिपातयोर्लट्</b> <a href="3.3.4.html">3.3.4</a></p>
</li>
<li>
<p><b>निपातस्य च</b> <a href="6.3.136.html">6.3.136</a></p>
</li>
<li>
<p><b>निपातैर्यद्यदिहन्तकुविन्नेच्चेच्चण्कच्चिद्यत्रयुक्त</b> <a href="8.1.30.html">8.1.30</a></p>
</li>
</ol>
<p></list></p>
<p><title>निपातसंज्ञायाः विषये एकसंज्ञाधिकारः न प्रवर्तते </title></p>
<p>प्रकृतसूत्रम् <b>आ कडारादेका संज्ञा</b> <a href="1.4.1.html">1.4.1</a> इत्यतेन निर्दिष्टे एकसंज्ञाधिकारे अस्ति । अस्मिन् अधिकारे यत्र द्वे उत अधिकाः संज्ञाः पाठ्यन्ते, तत्र केवलम् परा, अनवकाशा च संज्ञा विधीयते — इति अस्य अधिकारस्य आशयः अस्ति । परन्तु एतादृशम् <b>एकसंज्ञात्वम् अत्र निपातप्रकरणे नैव स्वीक्रियते</b> । इत्युक्ते, अस्मिन् प्रकरणे पाठिताः <b>उपसर्गः</b> , <b>गतिः</b> तथा च <b>कर्मप्रवचनीयः</b> एताः तिस्रः संज्ञाः येषाम् शब्दानाम् उक्ताः सन्ति, तेषाम् सर्वेषाम् अपि <b>निपातः</b> इति संज्ञा अवश्यम् एव भवति ।</p>
<p><title>सर्वाणि निपातकानि अव्ययसंज्ञकानि, प्रातिपदिकानि च </title></p>
<p>सर्वेषाम् अपि निपातानाम् <b>स्वरादिनिपातमव्ययम्</b> <a href="1.1.37.html">1.1.37</a> इति सूत्रेण अव्ययसंज्ञा विधीयते । एवमेव, <b>अर्थवदधातुरप्रत्ययः प्रातिपदिकम्</b> <a href="1.2.45.html">1.2.45</a> इत्यनेन एते शब्दाः प्रातिपदिकसंज्ञकाः अपि भवन्ति ।  केचन निपाताः तु अनर्थकाः सन्ति, तेषाम् अपि &lt;!निपातस्यानर्थकस्य प्रातिपदिकसंज्ञा वक्तव्या!&gt; इति वार्त्तिकेन प्रातिपदिकसंज्ञा अवश्यम् भवति । अतः एतेभ्यः शब्देभ्यः सुबुत्पत्तिः अपि सम्भवति । परन्तु अव्ययेभ्यः विहितानां सुप्-प्रत्ययस्यानाम् <b>अव्ययादाप्सुपः</b> <a href="2.4.82.html">2.4.82</a> इत्यनेन लुक् क्रियते । अतः एतेषाम् सर्वासु विभक्तिषु, सर्वेषु वचनेषु, त्रिषु अपि लिङ्गेषु रूपाणि समानानि एव भवन्ति —</p>
<p><pr></p>
<p>च [<b>चादयोऽसत्त्वे</b> <a href="1.4.57.html">1.4.57</a> इति निपातसंज्ञा । <b>अर्थवदधातुरप्रत्ययः प्रातिपदिकम्</b> <a href="1.2.45.html">1.2.45</a> इति प्रातिपदिकत्वम् ।]</p>
<p>→ च + सुँ [सुबुत्पत्तिः]</p>
<p>→ च + ० [<b>अव्ययादाप्सुपः</b> <a href="2.4.82.html">2.4.82</a> इति सुप्-प्रत्ययस्य लोपः]</p>
<p>→ च [<b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञा ]</p>
<p></pr></p>
<p>अनेन प्रकारेण, वाक्ये प्रयुक्तानि सर्वाणि अपि निपातानि पदसंज्ञकानि एव सन्ति । </p>
<p><title>एकाच्कानि निपातकानि प्रगृह्यसंज्ञकानि</title></p>
<p><qt>आङ्</qt> इति निपातं विहाय अन्ये ये  निपातसंज्ञकाः शब्दाः एकाच्काः सन्ति (इत्युक्ते, येषु एकः एव स्वरः अस्ति तथा च किमपि व्यञ्जनम् नास्ति), तेषाम् _निपात एकाजनाङ् _ <a href="1.1.14.html">1.1.14</a> इति सूत्रेण <b>प्रगृह्यम्</b> इति संज्ञा विधीयते । एतेषाम् आवली इयम् —</p>
<p><gana></p>
<p>अ, आ, इ, उ, ऋ, ऌ, ए, ऐ, ओ, औ — एते एकाच्काः, अतः प्रगृह्यसंज्ञकाः निपाताः ।</p>
<p></gana></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.4.56
sutra: प्राग्रीश्वरान्निपाताः</p>
<hr />
<p><b>प्राग्रीश्वरान्निपाताः</b> - प्रागीआरान्निपाताः । प्रथमस्य चतुर्थपादेतत्प्रयोजको हेतुश्चे॑त्यनन्तकमिदं सूत्रम् ।रीश्वर॑शब्दः 'अधिरीश्वरे' इति सूत्रैकदेशस्य अनुकरणम् । अनुकरणत्वान्नापशब्दः । अत एवप्रत्यक्षोपजीव्यत्वा॑दिति चिन्तामणिवाक्यस्यप्रत्यक्षविती॑ति प्रतीकग्रहणं तद्व्याख्याने दृश्यते ।इतः प्रभृति अधिरीश्वर इति एतत्पादीयोपरितनसूत्रे रीश्वरशब्दात् प्राक्निपातसंज्ञकाः प्रत्येतव्या इत्यर्थः । निपातपदमनुवर्तत इति यावत् । रेफविशिष्टग्रहणं किम्  । 'ईआरे तोसुन्कसुनौ' इति तृतीयाध्यायस्थस्यावधित्वं मा भूत् । यदि तु प्रथमातिक्रमणे कारणाभावादधिरीश्वर इत्यस्यैवावधित्वं तदा सरेफग्रहणं स्पष्टार्थम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.4.56
sutra: प्राग्रीश्वरान्निपाताः</p>
<hr />
<p>प्राग्रीश्वरान्निपाताः॥ प्राचि काले देशे वा प्राक्। अधिरीश्वरे इति वक्ष्यतीति। ईश्वरप्रकृतिभागस्य पूर्वपदान्तेन रेफेण सहानुकरणं द्रष्टव्यम्। अनुकार्येणार्थेनार्थवत्वात् विभक्त्यत्पतिः, च वा इत्यत्र निपातत्वे सति'स्वरादिनिपातमव्यम्'  इत्यव्ययसंज्ञा भवति।'निपाता आद्यौदाताः'  इति तु स्वरो न भवति, उदाहृतानामनुदातानां गणे पाठात्। अन्येषां तु तदपि भवति। ननु यथा'प्रत्ययः'  इत्यादिरधिकारो विनाप्यवधिनिर्देशेनाभिमतविषये प्रवर्तते, तथायमपि प्रवर्तिष्यते, निपाताःऽ इत्येवास्तु, नार्थोऽवधिनिर्देशेनेत्यत आह -  प्राग्वचनमिति। प्राग्वचनद्वारेणावघिनिर्देशस्य प्रयोजनमुक्तम्। अयमर्थः- असत्यवधिनिर्देशे'निपाताः'  इत्यस्य प्रतियोगमनुवृतौ सत्यामप्येकसंज्ञाधिकारात् पर्यायः स्यात्, न तु समावेशः; सति तु तस्मिन् ईश्वरात् प्राग्यावन्तः संज्ञिनः सर्वास्तान्नैकध्यमिहापेक्ष्य सकृत्संज्ञा विधीयते, प्रतिसूत्रमधिकारात्वपरावृत्तिः, तस्याश्च समावेशः प्रयोजनमिति। अथ वा प्राग्वचनं किमर्थम्, यावता पञ्चम्येव प्रागिति दिक्शब्देऽध्याहरिष्यते, परागित्यस्य त्वध्याहारो न भविष्यति,'चादयो' सत्वेऽ 'प्रादयः'  इत्यनयोर्विधेयासम्भवेनानर्थक्यप्रसङ्गात्? अत आह - प्राग्वचनमिति। अयं भावः- अध्याहारेण सिद्धे प्राग्ग्रहणसामर्थ्यातन्त्रेण द्वौ प्राक्च्छब्दावुच्चार्येते। तेनायमर्थो भवति - प्राग्रीश्वराद्ये व्यवस्थितास्ते प्राक् निपातसंज्ञा भवन्ति, निपाताः सन्तो गत्यादिसंज्ञा इति। तेन निमितमेव निपातसंज्ञा गत्यादिसंज्ञानामिति समावेशसिद्धिरिति। रीश्वरादिति सह रेफेणानुकरणे प्रयोजनमाह - रीश्वराद्वीश्वरान्मा भूदिति। रीश्वरादित्युच्यते, ठधिरीश्वरेऽ इत्ययमीश्वरशब्दोऽवधिर्यथा स्यात्'शकिण्यमुल्कमुलौ'  ठीश्वरे तोमुन्कसुनौऽ इत्ययं मा भूद् इत्येवमर्थमित्यर्थः। यदा संहीतया सूत्राणि पठ।ल्न्ते, तदा शीश्वरशब्दोऽस्तीत्यभिप्रेत्य रीश्वरादित्युक्तम्। ज्ञापकात्, सिद्धम्, यदयं'कृन्मेजन्तः'  इति कृतो मान्तस्यैजन्तस्य वाऽव्ययसंज्ञां शास्ति, तज्ज्ञापयति - अनन्तर ईश्वरशब्दोऽवधिर्न व्यवहित इति, अन्यथा सेसेन्प्रभृतीनां णमुल्कमुलोश्च निपातत्वादेवाव्ययसंज्ञायाः सिद्धत्वादनर्थकं तत्स्यात्? नैतदस्ति ज्ञापकम्, कृन्मेजन्तः परोऽपि सः, ठीश्वरे तोसुन्कसुनौऽ इत्यस्मात्परोऽपि कृन्मान्त एजन्तश्चस्ति कृत्यार्थे तवैकेनित्याद्येजन्तः, णमुलादिश्च मान्तः, तदर्थमेतत् स्यात्। यतर्ह्यव्ययीभावस्याव्ययत्वं शास्ति, तज्ज्ञापयति - अनन्तरस्य ग्रहणमिति; अन्यथा द्वितीये निपातसंज्ञाव्यापाराद् अव्ययीभावस्य निपातत्वादेवाव्ययसंज्ञायाः सिद्धत्वादनर्थकं तत्स्यात्, नैतदस्ति;'समासेष्वव्ययीभावः'  तुल्यजातीयव्यावृतये नियमार्थमेतत्स्यात्, न त्वनन्तरस्य ग्रहणे ज्ञापकमित्यर्थः। एवं तर्हि लौकिकन्यायादेवानन्तरस्य ग्रहणं भविष्यति, लौकिके ह्यएदकान्तात्प्रियं प्राप्यमनुव्रजेदिति य एवानन्तर उदकान्त आ ततोऽनुव्रज्य बान्धवा निवर्तन्ते तद्वदत्रापि? तत्राह - लौकिकं चातिवर्तते इति। लौकिकं न्यायं लोक एवातिवर्तते; यतो द्वितीयमप्युदकान्तं स्नोहातिशयादनुव्रज्य निवर्तन्ते तस्माद्रीश्वरादित्युच्यते वीश्वरान्मा भूदिति स्थितम्। ननु च'न लोकाव्यय'  इत्यत्र लोकादीनामव्ययत्वादेव षष्ठीप्रतिषेधे सिद्धे पुनरुपादानं ज्ञापकं भविष्यती - अनन्तरस्य ग्रहणमिति, नैतदस्ति; अव्ययसंज्ञाया एवाभावं ज्ञापयेत्, निपातसंज्ञा तु स्यादेव; ततश्च चिकीर्ष्वर्थ इत्यादौठ्निपात एकाजनाङ्ऽ इति प्रगृह्यसंज्ञा स्यातु। प्रोथमिति। पर्याप्तमित्यर्थः।'प्रोथ यर्याप्तौ' , पचाद्यचि क्रियाविशेषणत्वान्नपुंसकत्वम्॥</p></div>