<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.3.111.html">
            <button class="muted-button">Prev 7.3.111</button>
        </a>
        <a href="7.3.113.html">
            <button class="muted-button">Next 7.3.113</button>
        </a>
        </nav><h2>Kashika</h2>
<hr />
<p>index: 7.3.112
sutra: आण्नद्याः</p>
<hr />
<p>नद्यन्तादङ्गादुत्तरस्य ङितः प्रत्ययस्य आडागमो भवति। कुमार्यै। ब्राहमबन्ध्वै। कुमार्याः। ब्रह्मबन्ध्वाः।</p>
<h2>Siddhanta Kaumudi</h2>
<hr />
<p>index: 7.3.112
sutra: आण्नद्याः</p>
<hr />
<p>नद्यन्तात्परेषां ङितामाडागमः स्यात् ॥ </p>
<h2>Laghu Siddhanta Kaumudi</h2>
<hr />
<p>index: 7.3.112
sutra: आण्नद्याः</p>
<hr />
<p>नद्यन्तात्परेषां ङितामाडागमः॥</p>
<h2>Balamanorama</h2>
<hr />
<p>index: 7.3.112
sutra: आण्नद्याः</p>
<hr />
<p><em>आण्नद्याः</em> - आण्नद्याः ।अङ्गस्ये॑-त्यधिकृतं पञ्चम्या विपरिणम्यते ।नद्या॑इति पञ्चम्यन्तेन विशेष्यते, तदन्तविधिः ।घेर्ङिती॑त्यतोङिती॑त्यनुवृत्तं षष्टआ विपरिणम्यते, तदाह-नद्यन्तादित्यादिना ।</p>
<h2>Padamanjari</h2>
<hr />
<p>index: 7.3.112
sutra: आण्नद्याः</p>
<hr />
<p>'नद्याः'  इति पञ्चम्यकृतार्था ङ्तीइति सप्तम्याः षष्ठआआ प्रकल्पयति, तेन ङ्ति एवायमागमो विज्ञायत इत्याह - नद्यन्तादङ्गादुतरस्येति । कुमार्या इति । ठाटश्चऽ इति वृद्धिः । अथ दीर्घोच्चारणं किमर्थम्, अडेवोच्येत,'वृद्धिरेचि'  इति वृद्ध्या सवर्णदीर्घत्वेन च कुमार्यै, कुमार्या इति सिद्धम् ? न सिद्ध्यति; ठतो गुणेऽ पररूपत्वं प्राप्नोति । अड्वचनसामर्थ्यान्न भविष्यति ? अस्त्यड्वचने प्रयोजनम्, किम् ? श्रियै, श्रिया इत्यत्र'सावेकाचः'  इत्याद्यौदातत्वं मा भूत्, आगमानुदातत्वं यथा स्यादिति । आगमानुदातत्वं हि प्रत्ययस्वरमिव विभक्तिस्वरमपि बाधते, विशेषतोऽत्राड्वचनसार्थ्यात् ॥</p></div>