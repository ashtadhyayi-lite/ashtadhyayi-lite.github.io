<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.66.html">
            <button class="muted-button">Prev 4.2.66</button>
        </a>
        <a href="4.2.68.html">
            <button class="muted-button">Next 4.2.68</button>
        </a>
        </nav><h2>Kashika</h2>
<hr />
<p>index: 4.2.67
sutra: तदस्मिन्नस्तीति देशे तन्नाम्नि</p>
<hr />
<p>ततिति प्रथमा समर्थविभक्तिः। अस्मिन्निति प्रत्ययार्थः। अस्ति ईत् प्रकृत्यर्थविशेषणम्। इतिकरणो विवक्षार्थः। देशे तन्नम्नि इति प्रत्ययार्थविशेषणम्। ततिति रथमासमर्थादस्मिनिति सप्तम्यर्थे यथाविहितं प्रत्ययो भवति, यत् प्रथमासमर्थमस्ति चेत् तद् भवति यदस्मिनिति निर्दिष्टं देशश्चेत् स तन्नामा भवति, प्रत्ययान्तनामा, इतिकरणस् ततश्चेद् विवक्षा। उदुम्बरा अस्मिन् देशे सन्ति औदुम्बरः। बाल्बजः। पार्वतः। मत्वर्थीयापवादो योगः।</p>
<h2>Siddhanta Kaumudi</h2>
<hr />
<p>index: 4.2.67
sutra: तदस्मिन्नस्तीति देशे तन्नाम्नि</p>
<hr />
<p>उदुम्बराः सन्त्यस्मिन्देशे औदुम्बरः ॥</p>
<h2>Laghu Siddhanta Kaumudi</h2>
<hr />
<p>index: 4.2.67
sutra: तदस्मिन्नस्तीति देशे तन्नाम्नि</p>
<hr />
<p>उदुम्बराः सन्त्यस्मिन्देशे औदुम्बरो देशः ॥</p>
<h2>Balamanorama</h2>
<hr />
<p>index: 4.2.67
sutra: तदस्मिन्नस्तीति देशे तन्नाम्नि</p>
<hr />
<p><em>तेन निर्वृत्तम्</em> - तेन निर्वृत्तं । देशे तन्नाम्नीत्यनुवर्तते । तेन निर्वृत्तमित्यर्थे तृतीयान्तादणादयः स्युस्तन्नाम्नि देशे इत्यर्थः । </p>
<h2>Padamanjari</h2>
<hr />
<p>index: 4.2.67
sutra: तदस्मिन्नस्तीति देशे तन्नाम्नि</p>
<hr />
<p>इतिकरणस्ततश्चेद्विवक्षेति । ननु तन्नामग्रहणादेवातिप्रसङ्गो न भविष्यति ? तन्न; द्विविधं नाम - कदाचित्केनचित्सङ्केतितम्, नित्यं व्यवहारानुपाति । तत्र द्वितीयस्य परिग्रहार्थमितिकरणः क्रियते, भूमादिविशेषपरिग्रहार्थं च ।'तन्नाम्नि'  इत्येततु नामधेयताविरोधिनो बलीयसोऽपि प्रत्ययान् बाधितुम् , अन्यथा नाप्राप्ते मतुप्यारम्भातस्यायं बाधकः । तदपवादैस्त्विनिठनादिभिः सह सम्प्रधारणायामपवादविप्रतिषेधादिनिठनादय एव स्युः ॥</p></div>