<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.30.html">
            <button class="muted-button">Prev 5.2.30</button>
        </a>
        <a href="5.2.32.html">
            <button class="muted-button">Next 5.2.32</button>
        </a>
        </nav><h2>Kashika</h2>
<hr />
<p>index: 5.2.31
sutra: नते नासिकायाः संज्ञायां टीटञ्नाटज्भ्रटचः</p>
<hr />
<p>अवातित्येव। नमनं नतम्। नासिकायाः सम्बन्धिनि नते अभिधेये टिटच् नाटच् भ्रटचित्येते प्रत्यया भवन्ति संज्ञायां विषये। नासिकाया नतमवटीटम्, अवनाटम्, अवभ्रटम्। तद्योगान् नासिकाऽपि तथा उच्यते, अवटीटः, अवनाटः, अवभ्रटः इति।</p>
<h2>Siddhanta Kaumudi</h2>
<hr />
<p>index: 5.2.31
sutra: नते नासिकायाः संज्ञायां टीटञ्नाटज्भ्रटचः</p>
<hr />
<p>अवादित्येव । नतं नमनम् । नासिकाया नतं अवटीटम् । अवनीटम् । अवभ्रटम् । तद्योगान्नसिका अवटीटा । पुरुषोऽप्यवटीटः ॥</p>
<h2>Balamanorama</h2>
<hr />
<p>index: 5.2.31
sutra: नते नासिकायाः संज्ञायां टीटञ्नाटज्भ्रटचः</p>
<hr />
<p><em>नते नासिकायाः संज्ञायां टीटञ्नाटज्भ्राटचः</em> - नते नासिकायाः । अवादित्येवेति । अवशब्दान्नासिकाया अवनतेऽर्थे टीटच्, नाटच्, भ्रटच् एते प्रत्ययाः स्युरित्यर्थः । 'णमु प्रह्वत्वे' इति धातोर्भावे क्तप्रत्यये नतशब्द इत्यभिप्रेत्याह-नतं नमनमिति । प्रह्वत्वमित्यर्थः । ननु यदि नासिकाया नमनमवटीटं तर्हि अवटीटा नासिकेति कथमित्यत आह — तद्योगादिति । नमनयोगात्तत्र लाक्षणिकमिति भावः । पुरुषोऽप्यवटीट इति । तादृशनासिकायोगादिति भावः ।</p>
<h2>Padamanjari</h2>
<hr />
<p>index: 5.2.31
sutra: नते नासिकायाः संज्ञायां टीटञ्नाटज्भ्रटचः</p>
<hr />
<p>नमनं नतमिति।'नपुंसके भावे क्तः'  नीचैस्त्वमित्यर्थः। नासिकायाः सम्बन्धैनीति। सम्बन्धश्च नमने कर्तृत्वेन, सूत्रे तु'नपुंसके भाव उपसंख्यानाम्'  इति कर्तरि षष्ठी। यद्वा - शेषविज्ञानात्सिद्धमिति शेषलक्षणैव। अवटीटादिषु नासिकासाधने नमने वर्तमानादुपसर्गात्स्वार्थे प्रत्ययः। कथं तर्हि नासिका पुरुषश्च तथोच्यते ? इत्याह - तद्योगादिति। टीटञष्टकारस्येत्संज्ञभावः'चुटूअ'  इत्यत्रैव व्यख्यातः ॥</p></div>