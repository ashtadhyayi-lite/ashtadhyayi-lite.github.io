<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.17.html"><button class="muted-button">Prev 1.4.17</button></a>
        <a href="1.4.19.html"><button class="muted-button">Next 1.4.19</button></a>
        </nav><h2 class="title">यचि भम्</h2><p class="sname"><font color=blue>1-4-18 यचि भम्</font> <font color="DeepPink"> आ कडारात् एका सञ्ज्ञा</font> <font color="ForestGreen">स्वादिषु असर्वनामस्थाने</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.18
sutra: यचि भम्</p>
<hr />
<p>असर्वनामस्थाने सुँ-आदिषु यचि  भम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.18
sutra: यचि भम्</p>
<hr />
<p>असर्वनामस्थानसंज्ञके  यकारादौ अजादौ वा स्वादिप्रत्यये परे प्रकृतेः भसंज्ञा भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.18
sutra: यचि भम्</p>
<hr />
<p>If a यकारादि or an अजादि प्रत्यय which is not a सर्वनामस्थान and which is specified in the fourth or fifth chapter gets attached to a प्रकृति , the प्रकृति gets the term भ.</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.18
sutra: यचि भम्</p>
<hr />
<p>यकारादिष्वजादिषु च कप्प्रत्ययवधिषु स्वादिष्वसर्वनामस्थानेषु परतः पूर्वं भसंज्ञं स्यात् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.18
sutra: यचि भम्</p>
<hr />
<p>यादिष्वजादिषु च कप्प्रत्ययावधिषु स्वादिष्वसर्वनामस्थानेषु पूर्वं भसंज्ञं स्यात्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.18
sutra: यचि भम्</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'भ' इति संज्ञा । <b>यचि भम्</b> <a href="1.4.18.html">1.4.18</a>, तथा च <b>तसौ मत्वर्थे</b> <a href="1.4.19.html">1.4.19</a> इत्येताभ्याम् द्वाभ्याम् सूत्राभ्याम् इयं संज्ञा दीयते । एतयोः प्रकृतसूत्रम् प्रथमम् । अनेन सूत्रेण विशिष्टेषु प्रत्ययेषु परेषु प्रातिपदिकानाम् भसंज्ञा विधीयते । </p>
<p>चतुर्थाध्यायस्य प्रथमपादे <b>स्वौजस्...</b> <a href="4.1.2.html">4.1.2</a> अस्मिन् सूत्रे आदौ सुँ-प्रत्ययः पाठितः अस्ति । अस्मात् प्रत्ययात् आरभ्य, प्रत्ययाधिकारस्य समाप्तिपर्यन्तम् (इत्युक्ते, पञ्चमाध्यायस्य चतुर्थपादस्य समाप्तिपर्यन्तम्) पाठिताः ये सर्वे प्रत्ययाः, ते सर्व स्वादिप्रत्ययाः इति नाम्ना ज्ञायन्ते । एते सर्वेऽपि प्रत्ययाः प्रातिपदिकेभ्यः विधीयन्ते ।<b>एतेषु ये प्रत्ययाः अजादयः यकारादयः वा सन्ति, सर्वनामस्थानसंज्ञकाः च न सन्ति,  तेषु परेषु प्रकृतेः वर्तमानसूत्रेण पदसंज्ञा भवति ।</b></p>
<p>के प्रत्ययाः 'सर्वनामस्थान'-संज्ञकाः? तर्हि —</p>
<p>अ) <b>सुडनपुंसकस्य</b> <a href="1.1.43.html">1.1.43</a> इत्यनेन पुंलिङ्गात् स्त्रीलिङ्गात् च शब्दात् विद्यमानाः सुँ/औ/जस्/अम्/औट् -एते पञ्च प्रत्ययाः सर्वनामस्थानसंज्ञां प्राप्नुवन्ति ।</p>
<p>आ)  <b>शि सर्वनामस्थानम्</b> <a href="1.1.42.html">1.1.42</a> इत्यनेन नपुंसकलिङ्गात् विद्यमानौ जस् तथा शस्-प्रत्ययौ सर्वनामस्थानसंज्ञकौ स्तः ।</p>
<p>एतान् विहाय चतुर्थाध्याये पञ्चमाध्याये वा पाठितः अन्यः कोऽपि अजादिः यकारादिः वा प्रत्ययः यस्याः प्रकृतेः विधीयते, तस्याः प्रकृतेः भसंज्ञा भवति, इति प्रकृतसूत्रस्य आशयः । </p>
<p>कानिचन उदाहरणानि एतानि  —</p>
<ol>
<li>'राजन्' इति शब्दात् द्वितीयाबहुवचनस्य शस्-प्रत्यये कृते 'राज्ञः' इति रूपं सिद्ध्यति । अत्र विहितः 'शस्' प्रत्ययः अजादिः अस्ति, सर्वनामस्थानसंज्ञकः च नास्ति, अतः अस्मिन् प्रत्यये परे 'राजन्' शब्दस्य भसंज्ञा भवति, अतएव भ-संज्ञाधिकारे पाठितेन <b>अल्लोपोऽनः</b> <a href="6.4.134.html">6.4.134</a>इति सूत्रेण अत्र अकारलोपं कृत्वा अन्तिमं रूपं सिद्ध्यति —</li>
</ol>
<p><pr></p>
<p>राजन् + शस् [द्वितीयाबहुवचनस्य प्रत्ययः]</p>
<p>→ राजन् + अस् [इत्संज्ञालोपः । अत्र प्रत्ययस्य अजादित्वात् राजन्-शब्दस्य <b>यचि भम्</b> <a href="1.4.18.html">1.4.18</a> इति भसंज्ञा भवति ।]</p>
<p>→ राज् न् + अस् [भसंज्ञायां सत्याम्, भाधिकारे पाठितेन <b>अल्लोपोऽनः</b> <a href="6.4.134.html">6.4.134</a> इति सूत्रेण उपधा-अकारस्य लोपः । यदि अत्र पदसंज्ञा अभविष्यत्, तर्हि अत्र <b>नलोपः प्रातिपदिकान्तस्य</b> <a href="8.2.7.html">8.2.7</a> इत्यनेन नकारलोपः अभविष्यत् ।]</p>
<p>→ राज्ञः [रुत्वविसर्गौ]</p>
<p></pr></p>
<ol>
<li>'मधोः गोत्रापत्यम्' अस्मिन् अर्थे ब्राह्मणस्य निर्देशं कर्तुम् मधुशब्दात् <b>मधुबभ्र्वोर्ब्राह्मणकौशिकयोः</b> <a href="4.1.106.html">4.1.106</a> इति सूत्रेण यञ्-प्रत्ययः विधीयते । अयं प्रत्ययः यकारादिः अस्ति, सर्वनामस्थानसंज्ञकः च नास्ति, अतः अस्मिन् प्रत्यये परे <b>यचि भम्</b> <a href="1.4.18.html">1.4.18</a> इत्यनेन मधुशब्दस्य भसंज्ञा भवति । भसंज्ञायां सत्याम् भाधिकारे पाठितेन <b>ओर्गुणः</b> <a href="6.4.146.html">6.4.146</a> इति सूत्रेण गुणं कृत्वा अन्तिमं रूपं सिद्ध्यति —</li>
</ol>
<p><pr></p>
<p>मधोः गोत्रापत्यम् (ब्राह्मणः)</p>
<p>→ मधु + यञ् [<b>मधुबभ्र्वोर्ब्राह्मणकौशिकयोः</b> <a href="4.1.106.html">4.1.106</a> इति यञ् । वस्तुतः अत्र यञ्-प्रत्ययः षष्ठीसमर्थात् विधीयते । परन्तु प्रक्रियायाम् <b>सुपो धातुप्रातिपदिकयोः</b> <a href="2.4.71.html">2.4.71</a> इत्यनेन विभक्तिप्रत्ययस्य लुक् भवति, ततश्च मधुशब्दादेव यञ्-प्रत्ययः कृतः दृश्यते ।]</p>
<p>→ माधु + य [तद्धितसंज्ञके ञित्-प्रत्यये परे <b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ माधो + य [यकारादौ प्रत्यये परे प्रकृतेः भसंज्ञायां सत्याम् भाधिकारे पाठितेन <b>ओर्गुणः</b> <a href="6.4.146.html">6.4.146</a> इति सूत्रेण भस्य अङ्गस्य गुणः भवति ]</p>
<p>→ माधव् + य [<b>एचोऽयवायावः</b> <a href="6.1.78.html">6.1.78</a>]</p>
<p>→ माधव्य </p>
<p></pr></p>
<ol>
<li>'देव' शब्दात् स्त्रीत्वं द्योतयितुम् ङीप्-प्रत्यये कृते, प्रत्ययस्य अजादित्वात्, असर्वनामस्थानत्वात् च प्रकृतेः भसंज्ञा भवति, अतएव <b>यस्येति च</b> <a href="6.4.148.html">6.4.148</a> इत्यनेन अकारलोपं कृत्वा 'देवी' इति अन्तिमं रूपं सिद्ध्यति —</li>
</ol>
<p><pr></p>
<p>देव + ङीप् [<b>नन्दिग्रहिपचादिभ्यो ल्युणिन्यचः</b> <a href="3.1.134.html">3.1.134</a> इत्यत्र पचादिगणे 'देवट्' इति निर्देशात् देवशब्दः टित्-स्वीक्रियते, अतश्च स्त्रीत्वं द्योतयितुम् <b>टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः</b> <a href="4.1.15.html">4.1.15</a> इति सूत्रेण ङीप्-प्रत्ययविधानं भवति ।]</p>
<p>→ देव् + ई [अजादौ असर्वनामस्थानसंज्ञके प्रत्यये परे प्रकृतेः <b>यचि भम्</b> <a href="1.4.18.html">1.4.18</a> इति भसंज्ञा भवति, अतएव भाधिकारे पाठितेन <b>यस्येति च</b> <a href="6.4.148.html">6.4.148</a> इति सूत्रेण अत्र देवशब्दस्य अन्तिम-अकारस्य लोपः विधीयते ।]</p>
<p>→ देवी</p>
<p></pr></p>
<p><title>भाधिकारः</title></p>
<p>अष्टाध्याय्याम् षष्ठाध्याये चतुर्थपादे <b>भस्य</b> <a href="6.4.129.html">6.4.129</a> इति भसंज्ञाविशिष्टः अधिकारः विद्यते । अस्मिन् अधिकारे उक्तानि सर्वाणि अपि अङ्गकार्याणि भसंज्ञायाः विषये एव भवति, इति अस्य अधिकारस्य आशयः । यथा, <b>पादः पत्</b> <a href="6.4.130.html">6.4.130</a> इति सूत्रेण भसंज्ञकस्य 'पाद्' शब्दस्य 'पद्' इति आदेशः भवति । अस्य उदाहरणरूपेण 'सुपाद्' इति शब्दस्य तृतीयैकवचनस्य प्रक्रिया इयम् —</p>
<p><pr></p>
<p>सुपाद् + टा [तृतीयैकवचनस्य प्रत्ययः]</p>
<p>→ सुपद् + टा [&lt;ऽपदाङ्गाधिकारे तस्य च तदन्तस्य चऽ&gt; (परिभाषा 29) अनया परिभाषया पाद्-शब्दस्य विषये उक्तम् अङ्गकार्यम् 'सुपाद्'-शब्दस्य विषये अपि प्रवर्तते । अतः अत्र  टा-प्रत्यये परे प्रकृतेः भसंज्ञायां प्राप्तायाम्, <b>पादः पत्</b> <a href="6.4.130.html">6.4.130</a> इति सूत्रेण भसंज्ञकस्य 'पाद्' शब्दस्य उक्तः 'पद्' इति आदेशः 'सुपाद्' शब्दस्य विषये अपि प्रवर्तते ।</p>
<p>→ सुपदा </p>
<p></pr></p>
<p><title>भसंज्ञया पदसंज्ञायाः बाधः</title></p>
<p><b>स्वौजस्...</b> <a href="4.1.2.html">4.1.2</a> इत्यस्मात् आरभ्य पञ्चमाध्यायस्य अन्तिमं सूत्रम् यावत् आहत्य 310+ प्रत्ययाः पाठिताः सन्ति । एतेषु नपुंसकलिङ्गेभ्यः विहितौ 'जस्, शस्' तौ द्वौ प्रत्ययौ, तथा च पुंलिङ्गेभ्यः स्त्रीलिङ्गेभ्यः च विहिताः 'सुँ, औ, जस्, अम्, औट्' एते पञ्च प्रत्ययाः एव सर्वनामस्थानसंज्ञकाः भवन्ति । एतान् विहाय, अन्येषु प्रायेण 305+ प्रत्ययेषु परेषु प्रकृतेः वस्तुतः<b>स्वादिष्वसर्वनामस्थाने</b> <a href="1.4.17.html">1.4.17</a> इति सूत्रेण पदसंज्ञा प्राप्नोति । परन्तु, यदि  प्रत्ययः अजादिः, यकारादिः वा अस्ति, तर्हि प्रकृतसूत्रेण पदसंज्ञायाः बाधं कृत्वा प्रकृतेः भसंज्ञा एव भवति । अत्र यदि भसंज्ञया पदसंज्ञायाः बाधः  नैव अभविष्यत्, तर्हि उपरि दत्ते द्वितीये उदाहरणे 'राजन् + औ' इत्यत्र 'राजन्' शब्दस्य पदसंज्ञायाः प्रभावेण <b>नलोपः प्रातिपदिकान्तस्य</b> <a href="8.2.7.html">8.2.7</a> इति अनिष्टः नकारलोपः अभविष्यत् । एतादृशी अनिष्टा प्रक्रिया मा भूत्, अतः भसंज्ञया पदसंज्ञायाः बाधः आवश्यकः वर्तते । 'भसंज्ञा' तथा च 'पदसंज्ञा' - एते द्वे संज्ञे एकसंज्ञाधिकारे पाठिते स्तः, अतः भसंज्ञाविधानेन  परत्वात्, अनवकाशत्वात् च <b>स्वादिष्वसर्वनामस्थाने</b> <a href="1.4.17.html">1.4.17</a> इत्यत्र उक्तायाः पदसंज्ञायाः नित्यं बाधः क्रियते इति स्मर्तव्यम् ।</p>
<p><title>पदसंज्ञया भसंज्ञायाः बाधः</title></p>
<p>यदि कश्चन असर्वनामस्थानसंज्ञकः अजादिः/यकारादिः प्रत्ययः सित् अस्ति (इत्युक्ते, तस्मिन् प्रत्यये सकारः इत्संज्ञकः अस्ति), तर्हि प्रकृतसूत्रेण प्राप्तां भसंज्ञां बाधित्वा <b>सिति च</b> <a href="1.4.16.html">1.4.16</a> इति पूर्वसूत्रेण अनवकाशत्वात् पदसंज्ञा एव विधीयते । अनेन प्रकारेण केषुचन स्थलेषु भसंज्ञायाः बाधं कृत्वा पदसंज्ञा अपि भवितुम् अर्हति, इति स्मर्तव्यम् । अस्मिन् सन्दर्भे <a href='https://docs.google.com/drawings/d/1AT972-xO56wfFPn0qHfFxsZ_eU3WHfiuq3QI4Scp1Kg/edit' target='_blank'>अत्र पाठितः कश्चन flow-chart</a> अपि जिज्ञासुभिः द्रष्टव्यः । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.4.18
sutra: यचि भम्</p>
<hr />
<p><b>यचि भम्</b> - भसंज्ञया पदसंज्ञाबाधान्न जश्त्वमिति समाधातुं भसंज्ञासूत्रमाह — यचि भं । य्च अश्चेति समाहाद्वन्द्वः ।स्वादिष्वसर्वनामस्थाने॑ इत्यनुवृत्तंयची॑त्यनेन विशेष्यते ।यस्मिन्विधि॑रिति तदादिविधिः । तदाह — यकारादिष्वित्यादिना । एवंच दत्-असित्यत्र 'दत्' इत्यस्य भसंज्ञया पदसंज्ञाबाधान्न जश्त्वमिति भावः । ननु पदभसंज्ञयोरिह समावेशः कुतो न स्यात् । नच॒विप्रतिषेधे परं कार्य॑मिति परैव भसंज्ञा भवतीति वाच्यं, विरोध हि विप्रतिषेधः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.4.18
sutra: यचि भम्</p>
<hr />
<p>यकारादावित्यादि।'यस्मिन्विधिस्तदादावल्प्रहणे'  इति तदादिविधिः। गार्ग्य इत्यादौ भत्वाद्यस्येति लोपः। नभोऽङ्गिरोमनुषां वत्युपसंख्यानमिति। द्वे अप्येते उपसंख्याने छन्दोविषये इत्याहुः। नभ इवेति। तृतीयासमर्थाद्वतेर्विधानात् तुल्यार्थापदर्शनमेतत्, नभसा तुल्यं वर्तत इति विग्रहः। पदनिबन्धनकार्यनिवॄत्यथमेव चैषां भसञ्ज्ञा विधीयते, न तु भत्वनिमितं कार्यं यथा स्यादिति; असम्भवात्। नभस्वद्, अङ्गिरस्वदिति। अत्रापदत्वाद्रुत्वाभावो मनुष्वदित्यत्र पदत्वे रुत्वं स्याद् न तु षत्वम्; अपदान्तस्येति वचनात्। वृषण्वसुः वृषणाश्व इति। पदत्वे सति'पदान्तस्य'  इति प्रतिषेधाण्णत्वं न स्यात्, नलोपश्च स्याद्। भत्वेऽप्यल्लोपो न भवति; अनङ्गत्वात्॥</p></div>