<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.17.html"><button class="muted-button">Prev 1.4.17</button></a>
        <a href="1.4.19.html"><button class="muted-button">Next 1.4.19</button></a>
        </nav><h2>Sandhi Samaasa Split</h2>
<hr />
<p>index: 1.4.18
sutra: यचि भम्</p>
<hr />
<p>असर्वनामस्थाने सुँ-आदिषु यचि  भम् </p>
<h2>Neelesh Sanskrit Brief</h2>
<hr />
<p>index: 1.4.18
sutra: यचि भम्</p>
<hr />
<p>असर्वनामस्थानसंज्ञकः सुँ-आदिः यकारादिः अजादिः वा प्रत्ययः यस्मात् विधीयते तस्य भसंज्ञा भवति। </p>
<h2>Neelesh English Brief</h2>
<hr />
<p>index: 1.4.18
sutra: यचि भम्</p>
<hr />
<p>If a यकारादि or an अजादि प्रत्यय which is not a सर्वनामस्थान and which is specified in the fourth or fifth chapter gets attached to a प्रकृति , the प्रकृति gets the term भ.</p>
<h2>Neelesh Sanskrit Detailed</h2>
<hr />
<p>index: 1.4.18
sutra: यचि भम्</p>
<hr />
<p>चतुर्थाध्यायस्य प्रथमपादे <b>स्वौजस्...</b> <a href="4.1.2.html">4.1.2</a> अस्मिन् सूत्रे सुँ-प्रत्ययः दत्तः अस्ति । अस्मात् आरभ्य प्रत्ययाधिकारस्य समाप्तिपर्यन्तम् ये केऽपि प्रत्ययाः पाठिताः सन्ति, तेषाम् सर्वेषाम् ग्रहणमस्मिन् सूत्रे 'सुँ-आदि' इत्यनेन कृतमस्ति । एतेषु ये प्रत्ययाः 'सर्वनामस्थान' संज्ञकाः सन्ति, तान् विहाय अन्येषु यकारादिषु अजादिषु प्रत्ययेषु वा  परेषु प्रकृतेः  वर्तमानसूत्रेण भसंज्ञा भवति ।</p>
<p>उदाहरणानि एतादृशानि -</p>
<p>1) 'राम + शस्' इत्यत्र राम-शब्दस्य भसंज्ञा भवति, यतः अत्र उपस्थितः शस्-प्रत्ययः चतुर्थाध्याये पाठितः अस्ति, सर्वनामस्थानसंज्ञकः नास्ति, अजादिः च अस्ति ।</p>
<p>2) 'फल + शस्' इत्यत्र फल-शब्दस्य भसंज्ञा न भवति, यतः अत्र उपस्थितः शस्-प्रत्ययः सर्वनामस्थानसंज्ञकः अस्ति । (नपुंसकात् परस्य जस्-शस्-प्रत्यययोः  सर्वनामस्थानसंज्ञा भवति ।)</p>
<p>3) 'फल + औ' इत्यत्र फल-शब्दस्य भसंज्ञा भवति, यतः अत्र उपस्थितः औ-प्रत्ययः चतुर्थाध्याये पाठितः अस्ति, सर्वनामस्थानसंज्ञकः नास्ति, अजादिः च अस्ति ।</p>
<p>4) 'राम + भ्याम्'  इत्यत्र राम-शब्दस्य भसंज्ञा न भवति, यतः अत्र उपस्थितः भ्याम्-प्रत्ययः अजादिः यकारादिः वा  नास्ति ।</p>
<p>5) 'गर्ग + यञ्' इत्यत्र गर्ग-शब्दस्य भसंज्ञा भवति, यतः अत्र उपस्थितः यञ्-प्रत्ययः चतुर्थाध्याये पाठितः अस्ति, सर्वनामस्थानसंज्ञकः नास्ति, यकारादि च अस्ति ।      </p>
<p>6) 'राम  + क्यच्' इत्यत्र राम-शब्दस्य भसंज्ञा न भवति, यतः अत्र उपस्थितः क्यच्-प्रत्ययः तृतीयाध्याये पाठितः अस्ति, चतुर्थ-पञ्चमाध्याययोः न ।</p>
<p>ज्ञातव्यम् - </p>
<ol>
<li>
<p><b>स्वादिष्वसर्वनामस्थाने</b> <a href="1.4.17.html">1.4.17</a> इत्यनेन सर्वनामस्थानभिन्ने प्रत्यये परे प्रकृतेः  पदसंज्ञा भवति । यकारादौ अजादौ वा प्रत्यये परे अपि अनेन सूत्रेण पदसंज्ञायाम् प्राप्तायाम् वर्तमानसूत्रेण भसंज्ञायाः निर्देशं कृत्वा पदसंज्ञायाः निषेधः भवति । एकसंज्ञाधिकारस्य कारणात् कस्यापि शब्दस्य एकस्मिन् एव समये पदसंज्ञा तथा भसंज्ञा -द्वे अपि न भवतः ।</p>
</li>
<li>
<p>भसंज्ञायाः विधानमङ्गसंज्ञायाः सन्दर्भेण न क्रियते । अस्मिन् सूत्रे 'अङ्गस्य' इति नैव अनुवर्तते । यदि एतादृशमभविष्यत्, तर्हि एकसंज्ञाधिकारात् भसंज्ञया अङ्गसंज्ञायाः बाधः अभविष्यत् । </p>
</li>
</ol>
<h2>Siddhanta Kaumudi</h2>
<hr />
<p>index: 1.4.18
sutra: यचि भम्</p>
<hr />
<p>यकारादिष्वजादिषु च कप्प्रत्ययवधिषु स्वादिष्वसर्वनामस्थानेषु परतः पूर्वं भसंज्ञं स्यात् ॥</p>
<h2>Laghu Siddhanta Kaumudi</h2>
<hr />
<p>index: 1.4.18
sutra: यचि भम्</p>
<hr />
<p>यादिष्वजादिषु च कप्प्रत्ययावधिषु स्वादिष्वसर्वनामस्थानेषु पूर्वं भसंज्ञं स्यात्॥</p>
<h2>Balamanorama</h2>
<hr />
<p>index: 1.4.18
sutra: यचि भम्</p>
<hr />
<p><b>यचि भम्</b> - भसंज्ञया पदसंज्ञाबाधान्न जश्त्वमिति समाधातुं भसंज्ञासूत्रमाह — यचि भं । य्च अश्चेति समाहाद्वन्द्वः ।स्वादिष्वसर्वनामस्थाने॑ इत्यनुवृत्तंयची॑त्यनेन विशेष्यते ।यस्मिन्विधि॑रिति तदादिविधिः । तदाह — यकारादिष्वित्यादिना । एवंच दत्-असित्यत्र 'दत्' इत्यस्य भसंज्ञया पदसंज्ञाबाधान्न जश्त्वमिति भावः । ननु पदभसंज्ञयोरिह समावेशः कुतो न स्यात् । नच॒विप्रतिषेधे परं कार्य॑मिति परैव भसंज्ञा भवतीति वाच्यं, विरोध हि विप्रतिषेधः । </p>
<h2>Padamanjari</h2>
<hr />
<p>index: 1.4.18
sutra: यचि भम्</p>
<hr />
<p>यकारादावित्यादि।'यस्मिन्विधिस्तदादावल्प्रहणे'  इति तदादिविधिः। गार्ग्य इत्यादौ भत्वाद्यस्येति लोपः। नभोऽङ्गिरोमनुषां वत्युपसंख्यानमिति। द्वे अप्येते उपसंख्याने छन्दोविषये इत्याहुः। नभ इवेति। तृतीयासमर्थाद्वतेर्विधानात् तुल्यार्थापदर्शनमेतत्, नभसा तुल्यं वर्तत इति विग्रहः। पदनिबन्धनकार्यनिवॄत्यथमेव चैषां भसञ्ज्ञा विधीयते, न तु भत्वनिमितं कार्यं यथा स्यादिति; असम्भवात्। नभस्वद्, अङ्गिरस्वदिति। अत्रापदत्वाद्रुत्वाभावो मनुष्वदित्यत्र पदत्वे रुत्वं स्याद् न तु षत्वम्; अपदान्तस्येति वचनात्। वृषण्वसुः वृषणाश्व इति। पदत्वे सति'पदान्तस्य'  इति प्रतिषेधाण्णत्वं न स्यात्, नलोपश्च स्याद्। भत्वेऽप्यल्लोपो न भवति; अनङ्गत्वात्॥</p></div>