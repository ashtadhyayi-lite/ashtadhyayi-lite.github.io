<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.13.html"><button class="muted-button">Prev 1.4.13</button></a>
        <a href="1.4.15.html"><button class="muted-button">Next 1.4.15</button></a>
        </nav><h2 class="title">सुप्तिङन्तं पदम्</h2><p class="sname"><font color=blue>1-4-14 सुप्तिङन्तं पदम्</font> <font color="DeepPink"> आ कडारात् एका सञ्ज्ञा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुप्-तिङ्-अन्तम् पदम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुप्-प्रत्ययान्तशब्दाः तिङ्-प्रत्ययान्तशब्दाः च पदसंज्ञकाः भवन्ति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>Any word ending in a सुप् प्रत्यय or a तिङ् प्रत्यय is called a पद.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुप् तिङिति प्रत्याहारगरहणम्। सुबन्तं तिङन्तं च शब्दरूपं पदसंज्ञं भवति। ब्राह्मणाः पथनित्। पदसंज्ञायामन्तग्रहणमन्यत्र संज्ञाविधौ प्रत्ययग्रहणे तदन्तविधेः प्रतिषेधार्थम्। गौरी ब्राह्मणितरा। पदप्रदेशाः पदस्य <a href="8.1.13.html">8.1.13</a>, <b>पदात्</b> <a href="8.1.17.html">8.1.17</a> इत्येवमादयः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुबन्तं तिङन्तं च पदसंज्ञं स्यात् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुबन्तं तिङन्तं च पदसंज्ञं स्यात् ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'पदम्' इति संज्ञा । <b>सुप्तिङन्तं पदम्</b> <a href="1.4.14.html">1.4.14</a> इत्यतः <b>स्वादिष्वसर्वनामस्थाने</b> <a href="1.4.17.html">1.4.17</a> इत्येतैः चतुर्भिः सूत्रैः इयं संज्ञा दीयते । अस्य सूत्रसमूहस्य इदं प्रथमं सूत्रम् । अनेन सूत्रेण <b>सुप्-प्रत्ययान्तशब्दानाम्, तिङ्प्रत्ययान्तशब्दानां च 'पदम्' संज्ञा विधीयते ।</b></p>
<p>अ) <b>सुप्-प्रत्ययाः</b> — <b>स्वौजस्...</b> <a href="4.1.2.html">4.1.2</a> अनेन सूत्रेण आहत्य एकविंशतिः सुप्-प्रत्ययाः उच्यन्ते । एते सर्वे प्रत्ययाः प्रातिपदिकेभ्यः विधीयन्ते । एतेषाम् प्रयोगेण पदस्य निर्माणं भवति इति प्रकृतसूत्रस्य आशयः । यथा - राम (प्रातिपदिकम्) + सुँ (प्रथमः सुप्-प्रत्ययः) = रामः (पदम्) ।</p>
<p>आ) <b> तिङ्-प्रत्ययाः</b> — <b>तिप्तस्झि...</b> <a href="3.4.78.html">3.4.78</a> अनेन सूत्रेण आहत्य अष्टादश तिङ्-प्रत्ययाः उच्यन्ते । एते सर्वे प्रत्ययाः धातुभ्यः विधीयन्ते, एतेषाम् प्रयोगेण अपि पदस्य निर्माणं भवति । यथा - अस्  (धातुः) + तिप् (प्रथमः तिङ्-प्रत्ययः) = अस्ति (पदम्) ।</p>
<p>व्याकरणशास्त्रे &lt;ऽअपदं न प्रयुञ्जीतऽ&gt;   इति कश्चन सिद्धान्तः अस्ति । वाक्ये केवलम् पदस्यैव प्रयोगः भवेत्, पदभिन्नस्य (इत्युक्ते, केवलप्रातिपदिकस्य केवलधातोः वा) प्रयोगः वाक्ये न करणीयः — इति अस्य सिद्धान्तस्य आशयः । अस्मिन् वाक्ये विद्यमानः 'पद' इति शब्दः प्रकृतसूत्रेण निर्दिष्टस्य संज्ञाशब्दस्यैव निर्देशं करोति ।   अतः प्रातिपदिकात् धातोः वा यथोचितं (सुप्/तिङ्)प्रत्ययं संयोज्य, पदं निर्मीय ततः एव तस्य वाक्ये प्रयोगः करणीयः ।</p>
<p><title>पदाधिकारः</title></p>
<p>'पद'संज्ञां स्वीकृत्य <b>पदस्य</b> <a href="8.1.16.html">8.1.16</a> इति अधिकारः अष्टाध्याय्यां प्रवर्तते । अस्मिन् अधिकारे विद्यमानानि कार्याणि पदस्य विषये एव भवन्ति इति अनयोः अधिकारयोः आशयः । यथा, <b>संयोगान्तस्य लोपः</b> <a href="8.2.23.html">8.2.23</a> इति सूत्रेण पदस्य अन्ते विद्यमानस्य संयोगस्य अन्तिमवर्णस्य लोपः विधीयते । यथा, विद्वस्-शब्दस्य प्रथमैकवचनस्य प्रक्रियायाम् -</p>
<p><pr></p>
<p>विद्वस् + सुँ [प्रथमैकवचनस्य प्रत्ययः ।</p>
<p>→ विद्व् न् स् + सुँ [<b>उगिदचां सर्वनामस्थाने अधातोः</b> <a href="7.1.70.html">7.1.70</a> इति नुमागमः]</p>
<p>→ विद्वान् स् सुँ [<b>सान्तमहतः संयोगस्य</b> <a href="6.4.10.html">6.4.10</a> इति नकारस्य उपधावर्णस्य दीर्घः]</p>
<p>→ विद्वान् स् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इत्यनेन सकारस्य लोपः]</p>
<p>→ विद्वान् स् [सकारस्य लोपे कृतेऽपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन प्रत्ययलक्षणं कार्यम् अवश्यं प्रवर्तते । अतः, <b>सुप्तिङन्तं पदम्</b> <a href="1.4.14.html">1.4.14</a>इत्यनेन सुबन्तस्य विहिता पदसंज्ञा अत्र अवश्यं भवितुम् अर्हति । </p>
<p>→ विद्वान् [पदान्ते विद्यमानस्य संयोगस्य अन्तिमवर्णः यः सकारः, तस्य <b>संयोगान्तस्य लोपः</b> <a href="8.2.23.html">8.2.23</a> इत्यनेन लोपः]</p>
<p></pr></p>
<p><title>सूत्रे अन्तग्रहणस्य प्रयोजनम्</title></p>
<p>यदि अस्मिन् सूत्रे 'अन्त'शब्दः न स्यात्, तर्हि 'सुप्तिङ् पदम्' इत्यनेन केवलम् सुप्-प्रत्ययस्य तिङ्-प्रत्ययस्य च पदसंज्ञा अभविष्यत् । परन्तु अत्र सुबन्तस्य, तिङन्तस्य च पदसंज्ञा इष्यते, न हि केवलप्रत्यययोः । अतएव अस्मिन् सूत्रे 'अन्त'ग्रहणं कृतम् अस्ति । एतत् अन्तग्रहणमेव आश्रित्य &lt;ऽसंज्ञाविधौ प्रत्ययग्रहणे तदन्तविधेः प्रतिषेधःऽ&gt; इति काचित् परिभाषा परिभाषेन्दुशेखरे पाठ्यते । प्रत्ययस्य निर्देशं कृत्वा संज्ञायाः विधानं यत्र क्रियते तत्र 'अन्त'शब्दः नास्ति चेत् सा संज्ञा प्रत्ययस्यैव भवति, न हि तदन्तस्य — इति अस्याः परिभाषायाः आशयः । अतएव, <b>तरप्तमपौ घः</b> <a href="1.1.22.html">1.1.22</a> इति सूत्रेण उक्ता घ-संज्ञा केवलं तरप्/तमप्-प्रत्यययोः भवति, न हि तरप्/तमप्-प्रत्ययान्तस्य शब्दस्य । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p><b>सुप्तिङन्तं पदम्</b> - सुप्तिङन्तं पदम् । सुबिति स्वौजसमौङिति सूत्रे 'सु' इत्यारभ्या सुपः पकारेण प्रत्याहारो न तु सप्तमीबहुवचनस्यैवाऽत्र ग्रहणं, व्याख्यानात् । सुप्च तिङ् च सुप्तिङौ, तौ अन्ते यस्य तत् सुप्तिङन्तम् । शब्दरूपमिति शब्दशास्त्रप्रस्तावाल्लभ्यते । अन्तशब्दश्च प्रत्येकं सम्बध्यते । तदाह — सुबन्तमिति ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुप्तिङिति प्रत्याहारग्रहणमिति। सुबिति सप्तमीबहुवचनस्य ग्रहणं न भवति; यदि स्यात्, ङिसंबुद्ध्योः पदत्वाभावादेव नलोपस्याप्रसङ्गात्'न ङिसंबुद्ध्योः'  इति प्रतिषेधोऽनर्थकः स्यादिति भावः। सप्तमीबहुवचनस्य च पकारेण प्रत्याहारो न कपः पकारेण; तस्याहारस्तदा स्वरविधावपि तथैवेति सुप्त्वादेव स्वरसिद्धेः पित्वमनर्थकमेव स्यात्। यदि च सुब्ग्रहणेषु कपः पकारेण प्रत्याहारोऽभिमतः स्यात्'सुप्यसर्वनामस्थाने'  इत्येव ब्रूयात्,'स्वादिषु'  इति गुरुनिर्देशोऽनर्थकः स्यात्। ब्राह्मणा इति। पदत्वाद्रुत्वविशर्जनीयौ। ननु यस्मात्प्रत्ययविधिस्तदादीत्यनुवृतस्य सुप्तिङ्भ्यां विशेषणादेव तदन्तस्य ग्रहणं सिद्धम्, नार्थोऽन्तग्रहणेन, तत्राह-पदसंज्ञायामिति। इहासत्यन्तग्रहणे सुप्तिङमेव संज्ञा स्यात्, ततश्चाग्निष्वित्यादौ'सात्पदाद्योः'  इति षत्वनिषेधः स्यादित्याशङ्ग्य क्रियमाणमन्तग्रहणमुक्तस्यार्थस्य ज्ञापकं संपद्यते। गौरीब्राह्मणितरेति। तरबन्तस्य घसंज्ञायां सत्यां तत्रोतरपदे परतो गौरीशब्दस्य पुंवद्भावं बाधित्वा परत्वाद् ह्रस्वत्वं स्यात्। तरपि तु परतो ब्राह्मणीशब्दस्य न स्यात्; ततश्च गौरीब्राह्मणतरेति स्याद्, गौरब्राह्मणितरेति चेष्यते। वृतौ तु समासप्रदर्शनपरं वाक्यमुपातम्, न त्वेतत्कार्योदाहरणम्। गौरब्राह्मणितरेति समासे रूपम्॥</p></div>