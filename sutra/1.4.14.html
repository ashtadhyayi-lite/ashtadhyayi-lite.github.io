<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.13.html"><button class="muted-button">Prev 1.4.13</button></a>
        <a href="1.4.15.html"><button class="muted-button">Next 1.4.15</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुप्-तिङ्-अन्तम् पदम् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुप्-प्रत्ययान्तशब्दाः तिङ्-प्रत्ययान्तशब्दाः च पदसंज्ञकाः भवन्ति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>Any word ending in a सुप् प्रत्यय or a तिङ् प्रत्यय is called a पद.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>यः शब्दः सुप्-प्रत्ययान्तः अस्ति तिङ्-प्रत्ययान्तः वा अस्ति, तस्य अनेन सूत्रेण 'पद'संज्ञा भवति ।</p>
<p><b>स्वौजस्...</b> <a href="4.1.2.html">4.1.2</a> अनेन सूत्रेण एकविंशतिः सुप्-प्रत्ययाः उच्यन्ते । एते प्रत्ययाः प्रातिपदिकेभ्यः आगच्छन्ति । यथा - राम (प्रातिपदिकम्) + सुँ (सुप्-प्रत्ययः) = रामः (पदम्) ।</p>
<p><b>तिप्तस्झि...</b> <a href="3.4.78.html">3.4.78</a> अनेन सूत्रेण अष्टादश तिङ्-प्रत्ययाः उच्यन्ते । एते प्रत्ययाः धातुभ्यः आगच्छन्ति । यथा - अस्  (धातुः) + ति (तिङ्-प्रत्ययः) = अस्ति (पदम्) ।</p>
<p>व्याकरणशास्त्रे &lt;ऽअपदं न प्रयुञ्जीतऽ&gt;   इति कश्चन सिद्धान्तः अस्ति । 'वाक्ये प्रत्येकः शब्दः पदम् एव भवेत् ' - इत्यर्थः । अतः केवल-प्रातिपदकस्य केवल-धातोः वा वाक्ये प्रयोगः भवितुम् न अर्हति । प्रथमम् तस्मात् पदस्य निर्माणं कृत्वा अनन्तरम् एव तस्य वाक्ये प्रयोगः करणीयः ।</p>
<p>'पद' संज्ञां स्वीकृत्य <b>पदस्य</b> <a href="8.2.16.html">8.2.16</a> तथा <b>पदात्</b> <a href="8.2.17.html">8.2.17</a> एतौ अधिकारौ उक्तौ स्तः । अन्यत्रापि <b>पदान्तात् वा</b> <a href="6.1.76.html">6.1.76</a>, <b>पदान्तस्य</b> <a href="8.4.37.html">8.4.37</a> एतादृशेषु सूत्रेषु पदसंज्ञायाः प्रयोगः कृतः दृश्यते ।            </p>
<h2 id="kashika">Kashika</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुप् तिङिति प्रत्याहारगरहणम्। सुबन्तं तिङन्तं च शब्दरूपं पदसंज्ञं भवति। ब्राह्मणाः पथनित्। पदसंज्ञायामन्तग्रहणमन्यत्र संज्ञाविधौ प्रत्ययग्रहणे तदन्तविधेः प्रतिषेधार्थम्। गौरी ब्राह्मणितरा। पदप्रदेशाः पदस्य <a href="8.1.13.html">8.1.13</a>, <b>पदात्</b> <a href="8.1.17.html">8.1.17</a> इत्येवमादयः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुबन्तं तिङन्तं च पदसंज्ञं स्यात् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुबन्तं तिङन्तं च पदसंज्ञं स्यात् ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p><b>सुप्तिङन्तं पदम्</b> - सुप्तिङन्तं पदम् । सुबिति स्वौजसमौङिति सूत्रे 'सु' इत्यारभ्या सुपः पकारेण प्रत्याहारो न तु सप्तमीबहुवचनस्यैवाऽत्र ग्रहणं, व्याख्यानात् । सुप्च तिङ् च सुप्तिङौ, तौ अन्ते यस्य तत् सुप्तिङन्तम् । शब्दरूपमिति शब्दशास्त्रप्रस्तावाल्लभ्यते । अन्तशब्दश्च प्रत्येकं सम्बध्यते । तदाह — सुबन्तमिति ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 1.4.14
sutra: सुप्तिङन्तं पदम्</p>
<hr />
<p>सुप्तिङिति प्रत्याहारग्रहणमिति। सुबिति सप्तमीबहुवचनस्य ग्रहणं न भवति; यदि स्यात्, ङिसंबुद्ध्योः पदत्वाभावादेव नलोपस्याप्रसङ्गात्'न ङिसंबुद्ध्योः'  इति प्रतिषेधोऽनर्थकः स्यादिति भावः। सप्तमीबहुवचनस्य च पकारेण प्रत्याहारो न कपः पकारेण; तस्याहारस्तदा स्वरविधावपि तथैवेति सुप्त्वादेव स्वरसिद्धेः पित्वमनर्थकमेव स्यात्। यदि च सुब्ग्रहणेषु कपः पकारेण प्रत्याहारोऽभिमतः स्यात्'सुप्यसर्वनामस्थाने'  इत्येव ब्रूयात्,'स्वादिषु'  इति गुरुनिर्देशोऽनर्थकः स्यात्। ब्राह्मणा इति। पदत्वाद्रुत्वविशर्जनीयौ। ननु यस्मात्प्रत्ययविधिस्तदादीत्यनुवृतस्य सुप्तिङ्भ्यां विशेषणादेव तदन्तस्य ग्रहणं सिद्धम्, नार्थोऽन्तग्रहणेन, तत्राह-पदसंज्ञायामिति। इहासत्यन्तग्रहणे सुप्तिङमेव संज्ञा स्यात्, ततश्चाग्निष्वित्यादौ'सात्पदाद्योः'  इति षत्वनिषेधः स्यादित्याशङ्ग्य क्रियमाणमन्तग्रहणमुक्तस्यार्थस्य ज्ञापकं संपद्यते। गौरीब्राह्मणितरेति। तरबन्तस्य घसंज्ञायां सत्यां तत्रोतरपदे परतो गौरीशब्दस्य पुंवद्भावं बाधित्वा परत्वाद् ह्रस्वत्वं स्यात्। तरपि तु परतो ब्राह्मणीशब्दस्य न स्यात्; ततश्च गौरीब्राह्मणतरेति स्याद्, गौरब्राह्मणितरेति चेष्यते। वृतौ तु समासप्रदर्शनपरं वाक्यमुपातम्, न त्वेतत्कार्योदाहरणम्। गौरब्राह्मणितरेति समासे रूपम्॥</p></div>