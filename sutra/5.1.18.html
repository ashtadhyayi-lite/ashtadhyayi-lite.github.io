<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.17.html">
            <button class="muted-button">Prev 5.1.17</button>
        </a>
        <a href="5.1.19.html">
            <button class="muted-button">Next 5.1.19</button>
        </a>
        </nav><h2>Kashika</h2>
<hr />
<p>index: 5.1.18
sutra: प्राग्वतेष्ठञ्</p>
<hr />
<p><em>तेन तुल्यं क्रिया चेद् वतिः</em> [[5.1.115]] इति वक्ष्यति। प्रागेतस्माद् वतिसंशब्दनाद् यानित ऊर्ध्वमनुक्रमिष्यामः ठञ् प्रत्ययस् तेष्वधिकृतो विदितव्यः। वक्ष्यति पारायणतुरायणचान्द्रायणं वर्तयति। पारायणिकः। तौरायणिकः। चान्द्रायणिकः।</p>
<h2>Siddhanta Kaumudi</h2>
<hr />
<p>index: 5.1.18
sutra: प्राग्वतेष्ठञ्</p>
<hr />
<p>॥ अथ तद्धिताधिकारे आर्हीयप्रकरणम् ॥</p>
<p>तेन तुल्यम् &lt;{SK1778}&gt; इति वर्तिं वक्ष्यति ततः प्राक्ठञधिक्रियते ॥</p>
<h2>Laghu Siddhanta Kaumudi</h2>
<hr />
<p>index: 5.1.18
sutra: प्राग्वतेष्ठञ्</p>
<hr />
<p>तेन तुल्यमिति वतिं वक्ष्यति, ततः प्राक् ठञधिक्रियते ॥</p>
<h2>Balamanorama</h2>
<hr />
<p>index: 5.1.18
sutra: प्राग्वतेष्ठञ्</p>
<hr />
<p><em>प्राग्वतेष्ठञ्</em> - अथ आर्हीयाः । प्राग्वतेः । वतिशब्दस्तद्धटितसूत्रपरः । तदाह — तेन तुल्यमिति ।तेनतुल्य॑मित्यतः प्राग्येषु सूत्रेषु अर्था एव निर्दिश्यन्ते नतु प्रत्ययाः, तत्र ठञित्युपतिष्ठत इति यावत् । </p>
<h2>Padamanjari</h2>
<hr />
<p>index: 5.1.18
sutra: प्राग्वतेष्ठञ्</p>
<hr />
<p>वक्ष्यति पारायणतुरायणेति। अत्र तु प्रदेशेऽस्य करणमुतरसूत्रे येषां पर्यु दासस्तेभ्यष्ठञ्यथा स्यादिति - गौपुच्छिकः, साम्प्रतिकः। ठञित्येवाधिकारे सिद्धे'प्राग्वतेः'  इति वचनं मध्ये योऽधिकारवानपवादः'सर्वभूमिपृथिवीभ्यामणञौ' ,'शीर्षच्छेदाद्यच्च'  इत्येवमादिस्तेन विच्छेदेऽपि'पारायणतुरायण'  इत्येवमादौ ठञेव यथा स्यादित्येवमर्थम्। यद्यप्यत्र प्रत्ययोऽवधित्वेन गृहीतः, तथाप्यर्थेष्वेवोपतिष्ठते, न तु प्रकृतिषु; तेनापवादविषये न भवति। तता च'शूर्पादञन्यतरस्याम्'  इत्यन्यतरस्यांग्रहणमर्थवद्भवति ॥</p></div>