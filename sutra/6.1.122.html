<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.121.html"><button class="muted-button">Prev 6.1.121</button></a>
        <a href="6.1.123.html"><button class="muted-button">Next 6.1.123</button></a>
        </nav><h2 class="dev">सर्वत्र विभाषा गोः</h2><p class="sname"><font color=blue>6-1-122 सर्वत्र विभाषा गोः</font> <font color="DeepPink"> संहितायाम्</font> <font color="ForestGreen">अचि</font> <font color="Red">प्रकृत्या</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p>पदान्तात् गोः एङः अति सर्वत्र प्रकृत्या विभाषा </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p>पदसंज्ञकस्य गो-शब्दस्य अन्ते विद्यमानात् एकारात्/ओकारात् ह्रस्व अकारे परे लोके वेदे च विकल्पेन प्रकृतिभावः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p>An एकार/ओकार occurring at the end of the पदसंज्ञक गो शब्द exhibits optional प्रकृतिभाव when followed by a ह्रस्व अकार.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p>प्रकृतिभावः इत्युक्ते सन्धेः अभावः । लौकिकसंस्कृते वैदिकसंस्कृते च पदसंज्ञकस्य गो-शब्दस्य अन्ते विद्यमानात्  एकारात् /  ओकारात् ह्रस्व-अकारे परे संहितायाम् सत्यामपि विकल्पेन सन्धिः न भवति । विकल्पाभावे तु <b>एङः पदान्तादति</b> <a href="6.1.109.html">6.1.109</a> इत्यनेन पूर्वरूप-एकादेशः भवति ।     </p>
<p>यथा = गो + अग्रम् = गो अग्रम् , गोऽग्रम् । </p>
<p>ज्ञातव्यम् -</p>
<ol>
<li>
<p>गो-शब्दस्य पदान्ते विद्यमानस्य एङ्-वर्णस्य एव प्रकृतिभावः अत्र उच्यते , अपदान्ते विद्यमानस्य न । यथा, गो-शब्दस्य पञ्चम्येकवचनस्य प्रक्रियायाम् 'गो + अस्' इति स्थिते अत्र अस्य सूत्रस्य प्रसक्तिः नास्ति, यतः अत्र 'गो' इति पदम् नास्ति । अतः अत्र <b>ङसिङसोश्च</b> <a href="6.1.110.html">6.1.110</a> इत्यनेन पूर्वरूप-एकादेशे कृते गोः इति रूपं सिद्ध्यति ।               </p>
</li>
<li>
<p>गो-शब्दस्य केवलं एङन्त-पदस्य एव अनेन सूत्रेण प्रकृतिभावः विधीयते । यथा - 'चित्रगु + अग्रम्' इत्यत्र संहितायां सत्याम् यणादेशः नित्यं भवति, विकल्पेन न । अतः 'चित्रग्वग्रम्' इत्येव पदं सिद्ध्यति ।</p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p>सर्वत्र छन्दसि भाषायां च अति परतो गोः एङ् प्रकृत्या भवति विभाषा। गोऽग्रम्, गो अग्रम्। छन्दसि अपशवो वा अन्ये गोअश्वेभ्यः पशवो गोअश्वान्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p>लोके वेदे चैङन्तस्य गोरति वा प्रकृतिभावः स्यात्पदान्ते । गो अग्रम् । गोऽग्रम् । एङन्तस्य किम् । चित्रग्वग्रम् । पदान्ते किम् । गोः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p>लोके वेदे चैङन्तस्य गोरति वा प्रकृतिभावः पदान्ते। गोअग्रम्, गोऽग्रम्। एङन्तस्य किम्? चित्रग्वग्रम्। पदान्ते किम्? गोः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p><b>सर्वत्र विभाषा गोः</b> - सर्वत्र विभाषा । पदान्तादित्यनुवर्तते ।प्रकृत्यान्तः पाद॑मित्यतःप्रकृत्ये॑त्यनुवर्तते । प्रकृत्या=स्वभावेन निर्विकारस्वरूपेणाऽवतिष्ठते इत्यर्थः । 'यजुष्युर' इत्यतो यजुषीति निवृत्तं । तत्सूचनायसर्वत्रे॑त्युपात्तम् । तेन लोके वेदे चेति लभ्यते । तदाह — लोक इत्यादि । प्रकृतिभाव इति । स्वभावेनावस्थानमित्यर्थः । एवं च पूर्वरूपमवादेशश्च न । गो-अग्रमिति प्रकृतिभावे रूपम् । पूर्वरूपे गोऽग्रमिति । अत्र एङ इत्यप्यनुवर्तते । ततश्चैकदेशविकृतमनन्यवद्भवतीति न्यायेन चित्रग्वग्रमित्यत्र नातिप्रसङ्गः । हे चित्रगोऽग्रमित्यत्रापि न प्रकृतिभावः, प्रतिपदोक्तस्यैवैङो ग्रहणात् । प्रकृते च 'ह्रस्वस्य गुण' इत्योकारस्य लाक्षणिकत्वात् । गोरिति । गो असिति स्थिते गो इत्योकारस्य पदान्तत्वाऽभावान्न प्रकृतिभावः । नचैवमपदान्तत्वादेङः पदान्तादिति पूर्वरूपमपि दुर्लभमिति वाच्यम्, अत एवङसिङसोश्चे॑ति तत्र पूर्वरूपारम्भात् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.122
sutra: सर्वत्र विभाषा गोः</p>
<hr />
<p>सर्वत्र च्छन्दसि भाषायां चेति। यद्यपि'च्छन्दसि'  इति न प्रकृतम्, तथापि ठन्तः पादं यजुषिऽ इति वचनात् अवक्रमुः, अव्रतावस्युरिति छान्दसानुकरणाच्च छान्दसानि पूर्वसूत्राणीति भावः। सर्वत्रग्रहणं तु यजुषि, अन्यत्र चेत्यप्युपपन्तम्। पदान्तादित्येव - गोरागतं गोः स्वम् ॥</p></div>