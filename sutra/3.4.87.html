<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.86.html">
            <button class="muted-button">Prev 3.4.86</button>
        </a>
        <a href="3.4.88.html">
            <button class="muted-button">Next 3.4.88</button>
        </a>
        </nav><h2>Kashika</h2>
<hr />
<p>index: 3.4.87
sutra: सेर्ह्यपिच्च</p>
<hr />
<p>लोटः इत्येव। लोडादेशस्य सेः हि इत्ययमादेशो भवति, अपिच् च भवति। स्थानिवद्भावात् पित्त्वं प्राप्तं प्रतिषिध्यते। लुनीहि। पुनीहि। राध्नुहि। तक्ष्णुहि।</p>
<h2>Siddhanta Kaumudi</h2>
<hr />
<p>index: 3.4.87
sutra: सेर्ह्यपिच्च</p>
<hr />
<p>लोटः सेर्हिः स्यात्सोऽपिच्च ॥</p>
<h2>Laghu Siddhanta Kaumudi</h2>
<hr />
<p>index: 3.4.87
sutra: सेर्ह्यपिच्च</p>
<hr />
<p>लोटः सेर्हिः सोऽपिच्च॥</p>
<h2>Balamanorama</h2>
<hr />
<p>index: 3.4.87
sutra: सेर्ह्यपिच्च</p>
<hr />
<p><em>सेर्ह्यपिच्च</em> - सेह्र्रपिच्च । 'हि' इति लुप्तप्रथमाकम् ।लोटो लङ्व॑दित्यतो 'लोट' इत्यनुवर्तते । तदाह — लोटः सेरिति । स्तुहीत्यादौ सिप्स्थानिकस्य हेः पित्त्वात्सार्वधातुकमपिदिति ङिद्वात्त्वाऽभावाद्गुणे प्राप्ते अपिद्वचनम् । एवञ्च ङिद्वत्त्वात् 'क्क्ङिति च' इति गुणो न । सेर्हर्हिङिच्चे॑त्येव तु न सूत्रितम्, पितस्सिपोऽनुदात्तस्य स्थाने हेरप्यनुदात्तत्वापत्तेः । भव हि स्थिते — </p>
<h2>Padamanjari</h2>
<hr />
<p>index: 3.4.87
sutra: सेर्ह्यपिच्च</p>
<hr />
<p>लुनीहीति । पित्वाभावान्डित्वे सति ठी हल्यघोःऽ इतीत्वं भवति । राघ्नुहीत्यत्र गुणाभावः । इह सेहिर्ङ्च्चेइति वक्तव्यम् । नन्वेवं ङ्त्वानिङित्कार्यं भवतु, स्थानिवद्भावेन पित्वमप्यस्तीत्यनुदातत्वमपि प्राप्नोति ?'ङ्च्चि पिन्न भवति'  इति वचनान्न भविष्यति, यथा - अपि स्तुयाद्राजानमिति, अत्र ठुतो वृद्धिर्लुकि हलिऽ इति पिति विधीयमाना वृद्धिर्न भवति । ब्रूताद्भवानिति, ब्रुव इण्न भवति । किं च नाप्रप्ते पित्वे ङ्त्विमारभ्यमाणं तद्वाधिष्यते ॥</p></div>