<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.52.html"><button class="muted-button">Prev 1.1.52</button></a>
        <a href="1.1.54.html"><button class="muted-button">Next 1.1.54</button></a>
        </nav><h2 class="dev">ङिच्च</h2><p class="sname"><font color=blue>1-1-53 ङित् च</font> <font color="DeepPink"> आदेशे</font> <font color="ForestGreen">षष्ठी स्थाने</font> <font color="Red">अलः</font> <font color="Maroon">अन्त्यस्य</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p>ङित् अन्त्यस्य अलः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p>'ङित्' आदेशः स्थानिनः अन्तिमवर्णस्य स्थाने विधीयते । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p>A ङित्-आदेश happens to the last letter of the  स्थानी.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p>यदि कस्मिंश्चित् सूत्रे उक्ते आदेशे ङकारः इत्संज्ञकः अस्ति, तर्हि सः आदेशः अनेकाल् भवेत् वा एकाल्, सर्वदा  स्थानिनः अन्तिमवर्णस्य स्थाने एव भवति ।</p>
<p>यथा - <b>अनङ् सौ</b> <a href="7.1.93.html">7.1.93</a> अनेन सूत्रेण सखि-शब्दस्य सुँ-प्रत्यये परे अनङ्-आदेशः भवति । वस्तुतः अयमनेकाल्-आदेशः अस्ति, अतः <b>अनेकाल् शित् सर्वस्य</b> <a href="1.1.55.html">1.1.55</a> इत्यनेन सः सम्पूर्ण-स्थानिनः स्थाने भवेत् । परन्तु अयमादेशः ङित्-अस्ति, अतः <b>ङिच्च</b> इत्यनेन केवलं स्थानिनः अन्तिमर्वणस्य स्थाने एव अयं आदेशः भवति । अतः प्रक्रिया एतादृशी जायते - </p>
<p>सखि + सुँ</p>
<p>→ सख् अन् सुँ [ <b>अनङ् सौ</b> <a href="7.1.93.html">7.1.93</a> इति सखि-शब्दस्य अनङ्-आदेशः । <b>ङिच्च</b> <a href="1.1.53.html">1.1.53</a> इति अन्त्यादेशः । अतः अयम् सखि-शब्दस्य अन्तिम-इकारस्य स्थाने भवति । ]       </p>
<p>→ सखान्स् [<b>सर्वनामस्थाने चासम्बुद्धौ</b> <a href="6.4.8.html">6.4.8</a> इत्यनेन सर्वनामस्थाने परे नकारान्तस्य अङ्गस्य उपधायाः दीर्घः ]</p>
<p>→ सखान् [ <b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति सुँ-प्रत्ययस्य लोपः]                       </p>
<p>→ सखा [<b>नलोपः प्रातिपदिकान्तस्य</b> <a href="8.2.7.html">8.2.7</a> इति नलोपः]</p>
<p>विशेषः - अष्टाध्याय्यामादेशस्थानविधायकानि चत्वारि सूत्राणि सन्ति । एतेषां सर्वेषाम् संक्षेपरूपेण अर्थः तथा परस्परेभ्यः बलाबलम् <a href='https://docs.google.com/document/d/e/2PACX-1vTT5OtyR8-56DCNkW_OSCMZ1F5HN_CTexthjfrBUxbELksLFR-tLfR-6S0-4KDmn4KsOZSZzw3d-yEH/pub' target='_blank'>  अस्मिन् लेखे </a> निर्दिष्टमस्ति ।   </p>
<h2 id="kashika">Kashika</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p>ङित् च य आदेशः सोऽनेकालपि अलोऽन्त्यस्य स्थाने भवति । <b>आनङृतो द्वन्वे</b> <a href="6.3.25.html">6.3.25</a> - होतापोतारौ,  मातापितरौ । तातङि ङित्करणस्य गुणवृद्धिप्रतिषेधार्थत्वात् सर्वादेशः तातङ् भवति - जीवताद् भवान्, जीवतात् त्वम् ॥</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p>अयमप्यन्त्यस्यैव स्यात् । सर्वस्य &lt;{SK45}&gt; इत्यस्यापवादः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p>ङिदनेकालप्यन्त्यस्यैव स्यात्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p><b>ङिच्च</b> - ङिच्च । ङकार इद्यस्य स-ङित् ।अलोऽन्त्यस्ये॑त्यनुवर्तते । तदाह — अयमपीति । ङिदमपीत्यर्थः । अवङ् तावङ् अनङित्यादिरादेश उदाहरणम् ।नन्वलोऽन्त्यस्येति पूर्वसूत्रेणैव सिद्धे किमर्थमिदमित्यत आह-सर्वस्येति ।अनेकाल् शित् सर्वस्ये॑ति वक्ष्यमाणस्य सर्वादेशत्वविधेरयं विधिरपवादः । अपोद्यते बाध्यते अनेनेति अपवादः । बाहुलकः करणे घञ् । येन नाप्राप्ते यो विधिरारभ्यते स तस्यापवाद इत्यपवादलक्षणम् । अप्राप्ते इति भावे क्तः ।येने॑ति कर्तरि तृतीया । द्वौ नञावावश्यकत्वं बोधयतः । यत्कर्तृकावश्यकप्राप्तौ सत्यां यो विधिरारभ्यते स आरभ्यमाणविधिस्तस्याऽवश्यप्राप्तस्य अपवादो बाधक इति तदर्थः । अयं च न्यायसिद्धः । अवङादयो हि ङित आदेशाः सर्वेऽनेकाल एव । तेषु चानेकाल्विशेषेषु विधीयमानेन ङितामन्त्यादेशत्वेन स्वविषये अवश्यं प्राप्तमनेकाल्सामान्येन विहितं सर्वादेशत्वं बाध्यते, विशेषविहितत्वात्, निरवकाशत्वाच्च । विशेषशास्त्र हि विशेषेषु झटिति प्रवर्तते, विशेषाणां स्वशब्देनोपात्तत्वात् । सामान्यशास्त्रं तु सामान्यमुखेन विशेषेषु प्रवर्तत इति तस्य तेषु मन्दप्रवृत्तिः । अतो विशेषशास्त्रं प्रबलम् । उक्तं च भट्टवार्तिकेअवश्यमेव सामान्यं विशेषं प्रति गच्छति । गतमात्रं च तत्तेन विशेषे स्थाप्यते ध्रुवम्॥॑ इति । किं च यदि ङिच्चेति शास्त्रमनेक#आल्विशेषेषु ङित्सु न प्रवर्तेत, तर्हि तदनर्थकमेव स्यात् ।अनेकाल्शित्सर्वस्ये॑त्यस्य तु ङित्सु अप्रवृत्तावपि नानर्थक्यम्, तस्थस्थमिपां तान्तंताऽमः॑अस्तेर्भू॑रित्यादिष्वनेकाल्षु अङित्सु तस्य सावकाशत्वात् । अतो विशेषशास्त्रं प्रबलमिति । </p>
<h2 id="padamanjari">Padamanjari</h2><a href="#">Up</a>
<hr />
<p>index: 1.1.53
sutra: ङिच्च</p>
<hr />
<p>होतापोताराविति । 'ऋतो ङिसर्वानामस्थानोयः'इति गुणः । 'अप्तृन्' इत्यादिना दीर्घः । मातापितराविति । 'पितामात्रा' इत्येकशेषाभावपक्षेऽभ्यर्हितत्वान्मातुः पूर्वनिपातः; 'पितुर्दशगुणं माता गौरवेणातिरिच्यते'। अथ तातङ्न्त्यस्य कस्मान्न भवति ? तत्राह - तातङीत्यादि । अनन्यार्थङ्त्वेष्विनङदिषु चरितार्थमेतद् गुणवृद्धिप्रतिषेधार्थतया चरितार्थङ्त्वे तातीङ् परेण 'अनेकाल्शित्सर्वस्य' इत्यनेन बाध्यत इत्यर्थः । ननूत्सर्गापवादयोरयुक्तो विप्रतिषेधः, अतुल्यकक्षत्वात्, न चान्तरेण सर्वादेशतां गुणवृद्धिप्रतिषेधार्थत्वस्योन्मेष एति चरितार्थत्वमपि ङ्त्विस्य चिन्त्यम् ? न ब्रूमो गुणवृद्धिप्रतिषेधार्थस्य निश्चितत्वाद् दुर्बलं ङ्त्विमिति; कि तु सर्वादेशेऽपि तातङ् गुणिवृद्धिप्रतिषेधः प्रयोजनं सम्भाव्यते । तावता च कियानपि विलम्बो भवति । अनङदिषु सर्वादेशत्वे न किञ्चिन् ङ्त्विस्य प्रयोजनमिति सर्वादेशार्थतासम्भावनापि नास्तीति । तेष्वेव सहसा प्रवर्तते । ततश्च त्रिप्रतिषेधोपपतिः । अथ वा - 'एरुः' इत्यस्यानन्तरम् 'तुह्यएस्तातङशिषि' इति वक्तव्यम्, एरित्येव । एवं वक्तव्ये ङ्त्किरणं गुणवृद्धिप्रतिषेधार्थमेवेति निश्चितमिति विप्रतिषेधोपपतिस्तदाह - तातङ् इङ्त्किरणस्य सावकाशत्वाद्विप्रतिषेधात्सर्वादेश इति ।  अथ वा - यथोपदर्शितं गुणवृद्धिप्रतिषेधार्थत्वं सर्वादेशतामन्तरेण नोपपद्यत इति अन्तरेणैव विप्रतिषेधं सर्वादेशस्तातङ् भवति ॥</p></div>