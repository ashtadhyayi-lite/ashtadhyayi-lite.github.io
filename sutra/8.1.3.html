<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.1.2.html"><button class="muted-button">Prev 8.1.2</button></a>
        <a href="8.1.4.html"><button class="muted-button">Next 8.1.4</button></a>
        </nav><h2>Kashika</h2>
<hr />
<p>index: 8.1.3
sutra: अनुदात्तं च</p>
<hr />
<p>अनुदात्तं च तद् भवति यदाम्रेडितसंज्ञम्। भुङ्क्ते भुङ्क्ते। पशून् प्शून्।</p>
<h2>Siddhanta Kaumudi</h2>
<hr />
<p>index: 8.1.3
sutra: अनुदात्तं च</p>
<hr />
<p>द्विरुक्तस्य परं रूपमनुदात्तं स्यात् । दिवे दिवे (दि॒वे दि॑वे) ॥ इति साधारणस्वराः ।</p>
<h2>Padamanjari</h2>
<hr />
<p>index: 8.1.3
sutra: अनुदात्तं च</p>
<hr />
<p>परमित्यनेन सामानाधिकरण्यातस्य चाज्झल्समुदायरूपत्वादन्यर्थोऽत्रानुदातशब्दः - अविद्यमानमुदातमनुदातमिति । स्वरितेऽप्युदातस्य भावातस्यापि निवृत्तिः । एवमपि न ज्ञायते - केन स्वरेणाम्रेडितं प्रयोक्तव्यमिति ? उच्यते; उदातस्वरितौ तावन्निषिद्धौ, न चास्वरकस्याच उच्चारणं सम्भवति, तत्र पारिशेष्यादनुदातत्वमेव भविष्यति । यद्वा - अनुदाताच्कमनुदातम्, आम्रेडितस्था अचोऽनुदाता भवन्तीत्यर्थः । भुङ्क्तभुङ्क्त इति ।'भुजो' नवनेऽ इत्यात्मनेपदम्, तस्य'तास्यनुदातेत्'  इत्यनुदातत्वम्, श्नमः प्रत्ययस्वरः, तस्य'श्नसोरल्लोपः'  इत्यल्लोपे उदातनिवृत्तिस्वरेण भुङ्क्तेशब्दोऽन्तोद्रुतिः, द्विर्वचनेन परस्यानुदातत्वम् । पशुशब्दः कुप्रत्ययान्तोऽन्तोदातः ॥</p></div>