<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.2.24.html"><button class="muted-button">Prev 1.2.24</button></a>
        <a href="1.2.26.html"><button class="muted-button">Next 1.2.26</button></a>
        </nav><h2>Kashika</h2>
<hr />
<p>index: 1.2.25
sutra: तृषिमृषिकृशेः काश्यपस्य</p>
<hr />
<p><b>न क्त्वा सेट्</b> <a href="1.2.18.html">1.2.18</a> इति प्रतिषेधे प्राप्ते कित्त्वं विकल्प्यते । तृषि, मृषि, कृशि - इत्येतेभ्यः परः क्त्वा-प्रत्ययः सेट् काश्यपस्य आचार्यस्य मते वा न किद् भवति । तृषित्वा, तर्षित्वा ; मृषित्वा, मर्षित्वा ; कृशित्वा, कर्शित्वा   । काश्यपग्रहणं पूजार्थम् ; वा इत्येव हि वर्तते ॥</p>
<h2>Siddhanta Kaumudi</h2>
<hr />
<p>index: 1.2.25
sutra: तृषिमृषिकृशेः काश्यपस्य</p>
<hr />
<p>एभ्यः सेट् क्त्वा किद्वा । तृषित्वा । तर्षित्वा । मृषित्वा । मर्षित्वा । कृशित्वा । कर्शित्वा । रलो व्युपधात्-&lt;{SK2617}&gt; इति वा कित्वम् । द्युतित्वा । द्योतित्वा । लिखित्वा । लेखित्वा । रलः किम् । सेवित्वा । व्युपधात्किम् । वर्तित्वा । हलादेः किम् । एषित्वा । सेट् किम् । भुक्त्वा । वसतिक्षुधोरिट्-&lt;{SK3046}&gt; । उषित्वा । क्षुधित्वा । क्षोधित्वा । अञ्चेः पूजायाम् &lt;{SK3047}&gt; इति नित्यमिट् । अञ्चित्वा । गतौ तु । अक्त्वेत्यपि । लुभित्वा । लोभित्वा । लुभोऽविमोहने-&lt;{SK3048}&gt; इतीट् । विमोहने तु लुब्ध्वा ॥</p>
<h2>Padamanjari</h2>
<hr />
<p>index: 1.2.25
sutra: तृषिमृषिकृशेः काश्यपस्य</p>
<hr />
<p>ऽञितृषा पिपासायाम्ऽ,ऽमृष तितिक्षायाम्ऽ, ऽकृशतनूकरणेऽ । काश्यपग्रहणं पूजार्थमिति । ऽकाश्यपस्यैतद्विषयं विज्ञानं नान्येषाम्ऽ इत्यसाधारणज्ञानोद्भावनमाचार्यस्य पूजाद्वारेण शास्त्रस्यापि पारम्पर्यप्रतिपादनेन प्रामाण्यप्रितपादनात् पूजा भवति ॥</p></div>