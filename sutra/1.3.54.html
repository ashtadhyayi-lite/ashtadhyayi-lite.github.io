<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.3.53.html"><button class="muted-button">Prev 1.3.53</button></a>
        <a href="1.3.55.html"><button class="muted-button">Next 1.3.55</button></a>
        </nav><h2>Kashika</h2>
<hr />
<p>index: 1.3.54
sutra: समस्तृतीयायुक्तात्</p>
<hr />
<p>सम्पूर्वाच् चरतेस् तृतीयायुक्तादात्मनेपदं भवति। तृतीया इति तृतीयाविभक्तिर्गृह्यते, तया चरतेरर्थद्वारको योगः। अश्वेन सञ्चरते। तृतीयायुक्तातिति किम्? उभौ लोकौ सञ्चरसि इमं च अमुं च देवल। यद्यप्यत्र तदर्थयोगः सम्भवति, तृतीया तु न श्रूयते, इति प्रत्युदाहरणं भवति।</p>
<h2>Siddhanta Kaumudi</h2>
<hr />
<p>index: 1.3.54
sutra: समस्तृतीयायुक्तात्</p>
<hr />
<p>रथेन संचरते ।</p>
<h2>Laghu Siddhanta Kaumudi</h2>
<hr />
<p>index: 1.3.54
sutra: समस्तृतीयायुक्तात्</p>
<hr />
<p>रथेन सञ्चरते॥</p>
<h2>Balamanorama</h2>
<hr />
<p>index: 1.3.54
sutra: समस्तृतीयायुक्तात्</p>
<hr />
<p><b>समस्तृतीयायुक्तात्</b> - समस्तृतीया । सकर्मकादिति निवृत्तम् । संपूर्वात्तृतीयान्तसमभिव्याह्मताच्चरेरात्मनेपदमित्यर्थः । तृतीयायुक्तादिति किम्  । रथिकाः संचरन्ति । अत्र यद्यपि रथेनेत्यर्थाद्गम्यते, तथापि तृतीयान्तश्रवणाऽभावान्नात्मनेपदम् । एतदर्थमेव योगग्रहणम् । अन्यथातृतीयये॑त्येवावक्ष्यत् । सकर्मकादप्येतदात्मनेपदं भवति, अविशेषात्, अत एव॒तृतीयायुक्तादिति किम्  । उभौ लोकौ संचरसीभं चामुं च लोक॑मिति भाष्यं सङ्गच्छते । </p>
<h2>Padamanjari</h2>
<hr />
<p>index: 1.3.54
sutra: समस्तृतीयायुक्तात्</p>
<hr />
<p>विभक्तिर्गृ ह्यते इति । तत्रैव तृतीयाशब्दस्य मुख्यत्वात् । यद्येवम्, तया सह धातोः सम्बन्धो न भवति; न हि तृतीया धातुवाच्या, नापि धातुस्तृतीयान्त इत्यत आह-तयेत्यादि। तृतीयार्थेन धात्वर्थस्य योगादौपचारिको धातोस्तृतीयायोग इत्यर्थः। यद्यप्यत्रेति। न हि चेष्टारूपसञ्चरणमन्तरेम करणं सम्भवति, अतोऽश्रुतेऽपि करणपदे तपसा श्रुतेन वेति गम्यमानत्वातदर्थयोगस्य सम्भवः। तृतीया त्विति। एतदर्थमेव हि पूर्वमुक्तम् - विभक्तिर्गृ ह्यत इति। तृतीयायुक्तादिति वाऽनर्थकं स्तात्। यदि तदर्थयोगः स्यात्, सर्वत्रैवं तदर्थभावादिति भावः॥</p></div>