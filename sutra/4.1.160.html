<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.159.html">
            <button class="muted-button">Prev 4.1.159</button>
        </a>
        <a href="4.1.161.html">
            <button class="muted-button">Next 4.1.161</button>
        </a>
        </nav><h2>Kashika</h2>
<hr />
<p>index: 4.1.160
sutra: प्राचामवृद्धात् फिन् बहुलम्</p>
<hr />
<p>अवृद्धाच् छब्दरूपादपत्ये फिन् प्रत्ययो भवति बहुलं प्राचां मतेन। ग्लुचुकायनिः। अहिचुम्बकायनिः। प्राचाम् इति किम्? ग्लौचुकिः। अवृद्धातिति किम्? राजदन्तिः। उदीचां प्राचामन्यतरस्यां बहुलम् इति सर्व एते विकल्पार्थस् तेषाम् एकेन एव सिध्यति। तत्र आचार्यग्रहणं पूजार्थम्। बहुलग्रहणम् वैचित्र्यार्थम्। कव्चिन् न भवत्येव, दाक्षिः। प्लाक्षिः।</p>
<h2>Siddhanta Kaumudi</h2>
<hr />
<p>index: 4.1.160
sutra: प्राचामवृद्धात् फिन् बहुलम्</p>
<hr />
<p>ग्लुचुकायनिः ॥</p>
<h2>Balamanorama</h2>
<hr />
<p>index: 4.1.160
sutra: प्राचामवृद्धात् फिन् बहुलम्</p>
<hr />
<p><em>प्राचामवृद्धात् फिन् बहुलम्</em> - प्राचामवृद्धात् । अवृद्धसंज्ञकादपत्ये बहुलं फिन् स्यादित्यर्थः । प्राचांग्रहणं पूजार्थम् । ग्लुचुकायनिरिति । ग्लुचुकस्यापत्यमिति विग्रहः । अवृद्धात्किम् । राजदन्तिः । बहुवग्रहणान्नेह — दाक्षिः ।  </p>
<h2>Padamanjari</h2>
<hr />
<p>index: 4.1.160
sutra: प्राचामवृद्धात् फिन् बहुलम्</p>
<hr />
<p>विकल्पार्था इति । विकल्पप्रयोजनम् । तत्राऽऽचार्योपादानं मतान्तरे प्रत्ययस्याभावं द्योतयति, बहुलग्रहणं तु क्वचित्प्रवृत्यादिकम्, अन्यतरस्यांशब्दस्तु विकल्पमेव, तेषामेकेनैव सिद्ध्यतीति प्रकरणाद्विकल्प इति गम्यते । किमर्थं तर्हि सर्वेषां ग्रहणम् ? तत्राह - तत्रेति । बहुलग्रहणं वैचित्र्यार्थमिति । पारिशेष्यादन्यस्य ग्रहणं विकल्पार्थमित्युक्तं भवति । वैचित्र्यमेव दर्शयति - क्वचिदिति ॥</p></div>