<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.40.html"><button class="muted-button">Prev 6.4.40</button></a>
        <a href="6.4.42.html"><button class="muted-button">Next 6.4.42</button></a>
        </nav><h2>Kashika</h2>
<hr />
<p>index: 6.4.41
sutra: विड्वनोरनुनासिकस्यात्</p>
<hr />
<p>विटि वनि च प्रत्यये परतः अनुनासिकान्तस्य अङ्गस्य आकार आदेशो भवति। अब्जा गोजा ऋतजा अद्रिजा। गोषा इन्दो नृषा असि। कूपखाः। शतखाः। सहस्रखाः। दधिक्राः। अग्रेगा उन्नेतॄणाम्। <b>जनसनखनक्रमगमो विट्</b> <a href="3.2.67.html">3.2.67</a> इति विट् प्रत्ययः। <b>सनोतेरनः</b> <a href="8.3.108.html">8.3.108</a> इति षत्वम् गोषा इन्दो नृषा असि इत्यत्र। वन विजावा। अग्रेजावा। <b>अन्येभ्योऽपि दृश्यन्ते</b> <a href="3.2.75.html">3.2.75</a> इति वनिप् प्रत्ययः। अनुनासिकस्य इति वर्तमाने पुनरनुनासिकग्रहणमनुनासिकामात्रपरिग्रहार्थम्, अन्यथा हि अनुदात्तोपदेशवनतितनोत्यादीनाम् एव स्यात्।</p>
<h2>Siddhanta Kaumudi</h2>
<hr />
<p>index: 6.4.41
sutra: विड्वनोरनुनासिकस्यात्</p>
<hr />
<p>अनुनासिकस्य आत्स्यात् । विजायत इति विजावा । ओणृ । अवावा । विच् । रोट् । रेट् । सुगण् ॥</p>
<h2>Laghu Siddhanta Kaumudi</h2>
<hr />
<p>index: 6.4.41
sutra: विड्वनोरनुनासिकस्यात्</p>
<hr />
<p>अनुनासिकस्याऽत्स्यात्। विजायत इति विजावा॥ ओणृ अपनयने॥ अवावा। विच्॥ रुष रिष हिंसायाम्॥ रोट्। रेट्। सुगण्॥</p>
<h2>Balamanorama</h2>
<hr />
<p>index: 6.4.41
sutra: विड्वनोरनुनासिकस्यात्</p>
<hr />
<p><b>विड्वनोरनुनासिकस्यात्</b> - विड्वनोरनुनासिकस्याऽऽत् । विड्वनोरिति सप्तमी । अनुनासिकस्य —  आदिति छेदः । विजावेति । जनेर्वनिप् । जनेर्नकारस्य आकारः । सवर्णदीर्घः । अवावेति । ओणेर्वनिप् । णकारस्य आकारः । अवादेशः । विजिति । 'उदाह्यियते' इति शेषः । रोट् रेडिति ।रुष, रिष हिंसायाम् विच् ।वेरपृक्तस्ये॑ति वलोपः । सुगण्णिति । गमएर्विच् । </p>
<h2>Padamanjari</h2>
<hr />
<p>index: 6.4.41
sutra: विड्वनोरनुनासिकस्यात्</p>
<hr />
<p>अग्रेगा इत्यादि । यद्यप्यकारविधानेऽपि सवर्णदीर्घेण सिद्ध्यति, अतो गुणे इति पररुपत्वे हि अतोलोपमेव विदध्यात् । ये त्वकारोपधा न भवन्ति, तदर्थ दीर्घोच्चारमम् - घुण घूर्ण भ्रमणे, अन्यभ्योऽपि दृश्यन्ते इति वनिप्, ध्वावा, धूरावा । क्षिणु - क्षावा, ऋणु - रावा, ओणृ - अवावा ॥</p></div>