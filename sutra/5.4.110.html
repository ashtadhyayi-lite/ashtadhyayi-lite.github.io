<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.109.html"><button class="muted-button">Prev 5.4.109</button></a>
        <a href="5.4.111.html"><button class="muted-button">Next 5.4.111</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 5.4.110
sutra: नदीपौर्णमास्याग्रहायणीभ्यः</p>
<hr />
<p>नदी-पौर्णमासी-आग्रहायणीभ्यः अव्ययीभावे अन्यतरस्याम् टच्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.4.110
sutra: नदीपौर्णमास्याग्रहायणीभ्यः</p>
<hr />
<p>यस्य अव्ययीभावसमासस्य अन्ते 'नदी', 'पौर्णमासी', 'आग्रहायणी' एतेषु कश्चन शब्दः विद्यते, तस्मात् विकल्पेन 'टच्' इति समासान्तप्रत्ययः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.4.110
sutra: नदीपौर्णमास्याग्रहायणीभ्यः</p>
<hr />
<p>यस्य अव्ययीभावसमासस्य अन्ते 'नदी', 'पौर्णमासी', 'आग्रहायणी' एतेषु किञ्चन पदमस्ति तस्मात् 'टच्' इति समासान्तप्रत्ययः विकल्पेन भवति । यथा -</p>
<ol>
<li>नद्याः समीपम् </li>
</ol>
<p>= उप + नदी + टच् [वैकल्पिकः टच्-प्रत्ययः]</p>
<p>→ उप + नद् + अ [<b>यस्येति च</b> <a href="6.4.148.html">6.4.148</a> इति टिलोपः]</p>
<p>→ उपनद</p>
<p>पक्षे टच्-प्रत्ययं विना 'उपनदि' इत्यपि रूपं सिद्ध्यति । (<b>ह्रस्वो नपुंसके प्रातिपदिकस्य</b> <a href="1.2.47.html">1.2.47</a> इति ह्रस्वादेशः विधीयते) । नद्याः समीपमुपनदमुपनदि वा ।    </p>
<p>एवमेव - </p>
<ol>
<li>
<p>पौर्णमास्याः समीपमुपपौर्णमासम्  उपपौर्णिमासि वा । </p>
</li>
<li>
<p>आग्रहायण्याः समीपमुपाग्रहायणम्, उपाग्रहायणि वा ।</p>
</li>
</ol>
<p>स्मर्तव्यम् - अदन्त-अव्ययीभाव-समासात् विहितस्य विभक्तिप्रत्ययस्य <b>नाव्ययीभावादतोऽम्त्वपञ्चम्याः</b> <a href="2.4.83.html">2.4.83</a> इत्यनेन अम्-आदेशः भवति ।                   </p>
<h2 id="kashika">Kashika</h2><a href="#">Up</a>
<hr />
<p>index: 5.4.110
sutra: नदीपौर्णमास्याग्रहायणीभ्यः</p>
<hr />
<p>नदी पौर्णमासी आग्रहायणी इत्येवमन्तादव्ययीभावातन्यतरस्यां टच् प्रत्ययो भवति। नद्याः समीपमुपनदम्, उपनदि। उपपौर्णमासम्, उपपौर्णमासि। उपाग्रहायणम्, उपाग्रहायणि।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.4.110
sutra: नदीपौर्णमास्याग्रहायणीभ्यः</p>
<hr />
<p>वा टच् स्यात् । उपनदम् । उपनदि । उपपौर्णमासम् । उपपौर्णमासि । उपाग्रहायणम् । उपाग्रहायणि ॥ </p>
<h2 id="balamanorama">Balamanorama</h2><a href="#">Up</a>
<hr />
<p>index: 5.4.110
sutra: नदीपौर्णमास्याग्रहायणीभ्यः</p>
<hr />
<p><b>नदीपौर्णमास्याग्रहायणीभ्यः</b> - नदीपौर्णमासी । शेषपूरणेन सूत्रं व्याचष्टे-वा टजिति ।अन्यतरस्या॑मितिट॑जिति चानुवर्तत इति भावः । नदी पौर्णमासी आग्रहायणी-एतदन्तादव्ययीभावसमासाट्टज्वा स्यादिति यावत् । अत्र नदीसंज्ञकस्य न ग्रहणम्, पौर्णमास्याग्रहायणीग्रहणाल्लिङ्गात् । उपनदमिति । नद्याः समीपमित्यर्थः । सामीप्ये उपेत्यस्याव्ययीभावसमासः । टच् । 'यस्येति च' इतीकारलोपः । उपनदशब्दात्सुप् । अम्भाव इति भावः । उपनदीति । टजभावे रूपम् । नपुंसकह्रस्वः । 'अव्ययादाप्सुपः' इति लुक् । उपपौर्णमासमिति । पौर्णमास्याः समीपमित्यर्थः । टचि उपनदमितिवद्रूपम् । उपपौर्णमासीति । टजभावे रूपम् । एवम् — उपाग्रहायणमुपाग्रहायणीति ज्ञेयम् । अग्रे हायनमस्याः । आग्रहायणी=मार्गशीर्षपौर्णमासी । अत ऊध्र्वं मकरायनप्रवृत्त्या उदगयनप्रवृत्तेः । उदगयनादिरेव हि संवत्सरस्यादिः ।अयन द्वे गतिरुदग्दक्षिणार्कस्य वत्सरः॑ इति प्रसिद्धेः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 5.4.110
sutra: नदीपौर्णमास्याग्रहायणीभ्यः</p>
<hr />
<p>'नदि'  इति स्वरूपग्रहणम्, न संज्ञायाः; पौर्णमास्याग्रहायण्योः पृथग्ग्रहणात् ॥</p></div>