<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.4.102.html"><button class="muted-button">Prev 3.4.102</button></a>
        <a href="3.4.104.html"><button class="muted-button">Next 3.4.104</button></a>
        </nav><h2 class="dev">यासुट् परस्मैपदेषूदात्तो ङिच्च</h2><p class="sname"><font color=blue>3-4-103 यासुट् परस्मैपदेषु उदात्तः ङित् च</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">धातोः</font> <font color="Brown">लस्य</font> <font color="Coral">लिङः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p>लिङः परस्मैपदेषु यासुट् उदात्तः ङित् च </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p>लिङ्लकारस्य परस्मैपदस्य प्रत्ययानामुदात्तः ङित् यासुट् आगमः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p>The परस्मैपदस्य प्रत्ययाः of लिङ्लकार get a 'यासुट्' आगम which is both - उदात्त and ङित्.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p>लिङ्लकारस्य विषये परस्मैपदस्य सर्वेषाम् नव-प्रत्ययानाम् <b>लिङस्सीयुट्</b> <a href="3.4.102.html">3.4.102</a> इत्यनेन सीयुट्-आगमे प्राप्ते अपवादत्वेन  अनेन सूत्रेण 'यासुट्' इति आगमः विधीयते । टित्-त्वात् अयमागमः <b>आद्यन्तौ टकितौ</b> <a href="1.1.46.html">1.1.46</a> इत्यनेन प्रत्ययस्य आद्यवयवरूपेण आगच्छति । 'यासुट्' इत्यत्र टकारस्य इत्संज्ञा लोपश्च भवति, उकारः उच्चारणार्थः अस्ति । अतः 'यास्'  इत्येव अवशिष्यते ।</p>
<p>अयम् यासुट्-आगमः वर्तमानसूत्रेण उदात्तः तथा ङित् इति विधीयते ।  किम् प्रयोजनमस्य ङित्वस्य ? अस्मिन् आगमे परे <b>क्ङिति च</b> <a href="1.1.5.html">1.1.5</a> इत्यनेन अङ्गस्य गुणवृद्ध्योः निषेधः भवेत् इति स्पष्टीकर्तुमयमागमः 'ङित्' अस्तीति निर्दिष्टमस्ति । (परन्तु आशीर्लिङ्लकारस्य विषये <b>किदाशिषि</b> <a href="3.4.104.html">3.4.104</a> इत्यनेन एतत् ङित्वं बाधित्वा अयमागमः कित्-भवति - इति अपि स्मर्तव्यम्) । </p>
<ol>
<li>भू-धातोः आशीर्लिङ्लकारस्य प्रथमपुरुषैकवचनम् -</li>
</ol>
<p>भू + लिङ् [<b>आशिषि लिङ्लोटौ</b> <a href="3.3.173.html">3.3.173</a> इति लिङ्लकारः]</p>
<p>→ भू + तिप् [<b>तिप्तस्..</b> <a href="3.4.78.html">3.4.78</a> इति प्रथमपुरुषैकवचनस्य तिप्-प्रत्ययः । <b>लिङ्गाशिषि</b> <a href="3.4.116.html">3.4.116</a> इत्यनेन अयमार्धधातुकसंज्ञकः भवति]</p>
<p>→ भू + यासुट् + ति [<b>किदाशिषि</b> <a href="3.4.104.html">3.4.104</a> इत्यनेन  उदात्तः कित् यासुट् आगमः । अतः <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन उकारस्य गुणे प्राप्ते आगमस्य कित्त्वात् <b>क्ङिति च</b> <a href="1.1.5.html">1.1.5</a> इति गुणनिषेधः]</p>
<p>→ भू + यास् + सुट् + ति  [<b>सुट् तिथोः</b> <a href="3.4.107.html">3.4.107</a> इति सुट्-आगमः]</p>
<p>→ भूयास्स्त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>भूयास्त् [<b>स्कोः संयोगाद्योरन्ते च</b> <a href="8.2.29.html">8.2.29</a> इत्यनेन 'स्स्' इत्यस्य प्रथमसकारस्य तकारे परे (झलि परे) लोपः]      </p>
<p>→ भूयात् [<b>स्कोः संयोगाद्योरन्ते च</b> <a href="8.2.29.html">8.2.29</a> इत्यनेन स्त्' इत्यस्य सकारस्य पदान्ते लोपः]    </p>
<ol>
<li>भू-धातोः विधिलिङ्लकारस्य प्रथमपुरुषैकवचनम् -</li>
</ol>
<p>भू + लिङ् [<b>विधिनिमन्त्रणा..</b> <a href="3.3.161.html">3.3.161</a> इति लिङ्लकारः]</p>
<p>→ भू + तिप् [<b>तिप्तस्..</b> <a href="3.4.78.html">3.4.78</a> इति प्रथमपुरुषैकवचनस्य तिप्-प्रत्ययः । <b>तिङ्शित् सार्वधातुकम्</b> <a href="3.4.113.html">3.4.113</a> इत्यनेन अयम् सार्वधातुकसंज्ञः भवति]        </p>
<p>→ भू + शप् + ति [<b>कर्तरि शप्</b> <a href="3.1.68.html">3.1.68</a> इति सार्वधातुकप्रत्यये परे औत्सर्गिकं गणविकरणम् शप्]</p>
<p>→ भो + अ + ति [<b>सार्वधातुकार्धधातुकयोः</b> <a href="7.3.84.html">7.3.84</a> इति गुणः]</p>
<p>→ भो + अ + यासुट् + ति  [<b>यासुट् परस्मैपदेषूदात्तो ङिच्च</b> <a href="3.4.103.html">3.4.103</a> इति यासुट्-आगमः ]</p>
<p>→ भो + अ + यास् + सुट् + ति [<b>सुट् तिथोः</b> <a href="3.4.107.html">3.4.107</a> इति सुट्-आगमः]</p>
<p>→ भो + अ + या + ति [<b>लिङः सलोपोऽनन्त्यस्य</b> <a href="7.2.79.html">7.2.79</a> इति द्वयोः सकारयोः लोपः]</p>
<p>→ भो + अ + इय् + ति [<b>अतो येयः</b> <a href="7.2.80.html">7.2.80</a> इति 'या' इत्यस्य इय्-आदेशः]</p>
<p>→ भो + अ + इय् + त्  [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ भो + अ + इत् [<b>लोपो व्योर्वलि</b> <a href="6.1.66.html">6.1.66</a> इति यकारलोपः]</p>
<p>→ भव + इत् [<b>एचोऽयवायावः</b> <a href="6.1.78.html">6.1.78</a> इति अवादेशः]</p>
<p>→ भवेत् [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p>विशेषः - अस्मिन् सूत्रे यासुट्-आगमः 'उदात्तः' पाठितः अस्ति । अस्मिन् आगमे 'आ' इति एकः एव स्वरः विद्यते, अतः अस्य स्वरस्य उदात्तत्वमनेन विधीयते । परन्तु;  वस्तुतः सर्वे प्रत्ययाः <b>आद्युदात्तश्च</b> <a href="3.1.3.html">3.1.3</a> इत्यनेन मूलरूपेणैव आद्युदात्ताः सन्ति । तर्हि  'यासुट्' इत्यस्य पुनः उदात्तविधानस्य किम् प्रयोजनम् - इति प्रश्नः उपतिष्ठति । अस्मिन् विषये भाष्यकारः वदति - 'एतत् ज्ञापयति आचार्यः आगमाः अनुदात्ताः भवन्ति - इति' । इत्युक्ते, अत्र 'उदात्त'ग्रहणमस्य ज्ञापकमस्ति यत् आगमाः औत्सर्गिकरूपेण अनुदात्ताः भवन्ति ।                                       </p>
<h2 id="kashika">Kashika</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p>लिङः इत्येव। परसमैपदविषयस्य् लिङो यासुडागमो भवति, स च उदात्तो भवति ङिच् च। सीयुटोऽपवादः। आगमानुदात्तत्वे प्राप्ते, ङित्त्वं तु लिङ एव विधीयते, तत्र तत्कार्याणां सम्भवाद्, न आगमस्य। कुर्यात्, कुर्याताम्, कुर्युः। स्थनिवद्भावादेव लिङादेशस्य ङित्त्वे सिद्धे यासुटो ङिद्वचनं ज्ञापनार्थम्, लकाराश्रयङित्त्वमादेशानां न भवतीति। अचिनवम्। अकरवम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p>लिङः परस्मैपदानां यासुडागमः स्यात्स चोदात्तो ङिच्च । ङित्त्वोक्तेर्ज्ञायते क्वचिदनुबन्धकार्येऽप्यनल्विधाविति प्रतिषेध इति । श्नादेशस्य शानचः शित्त्वमपीह लिङ्गम् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p>लिङः परस्मैपदानां यासुडागमो ङिच्च॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p><b>यासुट् परस्मैपदेषूदात्तो ङिच्च</b> - अथ लिङस्तिपि इतश्चेतीकारलोपे शपि गुणेऽवादेशे भव त् इति स्थिते — यासुट् पर ।लिङ सीयु॑डित्यतो लिङ इत्यनुवर्तते । षष्ठर्थे सप्तमी । तदाह — लिङः परस्मैपदानामिति । सीयुटोऽपवादः । यासुटि टकार इत्, उकार उच्चारणार्थः । टित्त्वात्तिबादीनामाद्यवयवः । अवयवे ङित्त्वं चआनर्थक्यात्तदङ्गेषु॑ इति न्यायेन समुदाये आगमविशिष्टतिबादौ विश्राम्यति । 'आगमा अनुदात्ता' इति यासुटोऽनुदात्तत्वे प्राप्ते उदात्तवचनम् । इदमेव वचनम् 'आगमा अनुदात्ता' इत्यत्र ज्ञापकमिति भाष्यम् । स्तुयात् स्तुयातामित्यादौ गुणादिनिषेधार्थं यासुटो ङित्त्ववचनम् । ननु यदागमा इति न्यायेन यासुडागमो लिङादेशपरस्मैपदावयवः, ततश्च स्थानिवत्त्वेनैव ङित्त्वसिद्धेर्यासुटो ङित्तवविधिर्व्यर्थः । न च स्थानिभूतलिङो ङकारस्याऽल इत्त्वेन गुणनिषेधविधावाश्रयणादनल्विधाविति निषेधः शङ्क्यः,घुमास्थागापाजहातिसां हली॑ति क्ङिति विहितस्य ईत्वस्यन ल्यपी॑ति निषेधेन लिङ्गेनाऽनुबन्धकार्ये अनल्विधाविति निषेधाऽभावज्ञापनादित्यत आह —  ङित्त्वोक्तेरिति । क्वचदनुबन्धकार्येऽपि अनल्विधाविति निषेध इति । यासुटो ङित्त्वेन ज्ञायत इत्यन्वयः । तथा च एतज्ज्ञापनार्थमेव यासुटो ङित्त्वमिति भावः । ज्ञापनफलं तु वक्ष्यमाणेत्यत्र ङीबभावः । अन्यथा लृडादेशस्य शानचः स्थानिवत्त्वेन टित्त्वान्ङीप् स्यात् । ननुक्वचिदनुबन्धकार्येऽप्यनल्विधाविति निषेध॑ इत्यत्र यासुटो ङित्त्ववचनं न ज्ञापकम् । अनुबन्धकार्ये सर्वत्र अनल्विधाविति निषेधाऽभावे सत्यपि यासुटो ङित्त्वस्य तिप्सिप्मिबागमयासुटो ङित्त्वार्थमावश्यकत्वात्, नह लिङादेशत्वेऽपि तिपसिप्मिपां ङित्त्वं स्थानिवत्त्वलभ्यम् ।हलश्श्नश्शानज्झा॑विति सूत्रभाष्येङिच्च पिन्न पिच्च ङिन्ने॑ति प्रपञ्चितत्वादित्यस्वरसादाह — श्नः शानचः शित्तवमपीह लिङ्गमिति । इह — अनुबन्धकार्येऽपि क्वचदनल्विधाविति निषेधोऽस्तीत्यस्मिन्नर्थे, श्नः —  श्नाप्रत्ययस्य, यः शानजादेशो हलः श्नश्शानज्झाविति विहितः, तस्य शित्त्वमपि लिङ्गं — ज्ञापकमित्यर्थः । अन्यथा स्थानिवत्त्वेनैव तस्य शित्त्वसिद्धेस्तद्वचनं व्यर्थं स्यादिति भावः । अत्र च यद्वक्तव्यं तत्स्त्रीप्रत्ययप्रकरणे वक्ष्यमाणेत्यत्र प्रपञ्चितम् ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 3.4.103
sutra: यासुट् परस्मैपदेषूदात्तो ङिच्च</p>
<hr />
<p>परस्मैपदविषयस्येति । लिङ्ः परेषा परस्मैपदानामसम्भवात् । सीयुटोऽपवाद इति । नाप्राप्ते तस्मिन्नारम्भात्, तेन यासुटि कृते तस्य तिङ्भक्तत्वातदादेः सीयुट्प्रसङ्ग इति न चोदनीयम् । सत्यपि हि सम्भवे सामान्यविधेर्वशेषविधिर्बाधकः । कथं तर्हि कृषीष्ट इत्यादिषु सुटि कृते सीयुड् भवति, ननु तत्रापि सुटा सींयुड् बाधनीयः ? अत्र परिहारं सुड्विधौ वृत्तिकारः स्वयमेव वक्ष्यति । आगमत्वादनुदातत्वै प्राप्त इति । अत एव यासुडुदातवचनाद्विज्ञायते - आगमा अनुदाता भवन्तीति, अन्यथा यासुटः प्रत्ययभक्तत्वात्प्रत्ययस्वरेणैव सिद्धमुदातत्वम् । नैतदस्ति ज्ञापकम्, यानि पिद्वचनानि तदर्थमेतत्स्यात् । यद्येतावत्प्रयोजनम्, अपिदित्येव ब्रूयात् ! तदेतदुदातवचनं ज्ञापकमेव - आगमा अनुदाता भवन्तीति । तत्र तत्कार्याणां सम्भवादिति । ग्रहिज्यादिसूत्रेऽपि धातोः स्वरूपग्रहणे तत्प्रत्ययो कार्यविज्ञानात्प्रत्ययस्यैव ग्रहणम् । कुर्यादिति । विकरणाश्रयो धातोर्गुणः, ठत उत्सार्वधातुकेऽ इत्युत्वम्,'ये च'  इत्युकारलोपः । कुर्युरिति । झेर्जुस्,'लिङ्ः सलोपो' नन्त्यस्यऽ ठुस्यपदान्तात्ऽ । स्थानिविद्भावादेवेति ।'सार्वधातुकमपित्'  इत्यतिदेशादिति नोक्तम् ; पिदर्थत्वान् चनम्य । यासुटो चनमिति । यासुडादेर्लिङे चनमित्यर्थः । इदानीमेव ह्युक्तम् - ङ्त्विं तु लिङ् एव विधीयते इति ? एतच्च ज्ञापनम् -'पिच्च ङ्न्नि भवति'  इत्येतदनाश्रित्योच्यते । तदाक्षयणे तु स्थानिवद्भावेन प्राप्तं ङ्त्विमौपदेशिकेन पित्वेन बाध्यते इति प्राप्त्यर्थमेव चनं स्यात् ॥</p></div>