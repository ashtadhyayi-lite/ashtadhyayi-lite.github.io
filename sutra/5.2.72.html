<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.71.html">
            <button class="muted-button">Prev 5.2.71</button>
        </a>
        <a href="5.2.73.html">
            <button class="muted-button">Next 5.2.73</button>
        </a>
        </nav><h2>Kashika</h2>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>शीतोष्णाशब्दाभ्यां कारिण्यभिधेये कन् प्रत्ययो भवति। क्रियाविशेषणाद् द्वितीयासमर्थादयं प्रत्ययः। शीतं करोति शीतकः। अलसो, जड उच्यते। उष्णं करोति उष्णकः। शीघ्रकारी, दक्ष उच्यते।</p>
<h2>Siddhanta Kaumudi</h2>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>करोतीति शीतकोऽलसः । उष्णं करोतीति उष्णकः शीघ्रकारी ॥</p>
<h2>Balamanorama</h2>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p><em>शीतोष्णाभ्यां कारिणि</em> - शीतोष्णाभ्यां शीतमिव शीतं मन्दमित्यर्थः । उष्णमिव उष्णम् । शीघ्रमित्यर्थः । आभ्यां क्रियाविशेषणाभ्यां द्वितीयान्ताभ्यां कन्स्यादित्यर्थः । य आशु कर्तव्यानर्थाश्चिरेण करोति स शीतक उच्यते, यस्तु अनाशु कर्तव्यानाओव करोति स उष्णक उच्यत इति भाष्ये । संज्ञायामित्यनुवृत्तेरयमर्थो लभ्यत इति कैयटः । तदाह — शीतकोऽलस इति । उष्णकः शीघ्रकारीति च । </p>
<h2>Padamanjari</h2>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>शितं करोति स शीतकः, यश्चोष्णं करोति स उष्णकः। किं चातः? तुषारे आदित्ये च प्राप्नेति, शीतोणशब्दयोहि स्पर्शविसेषो मुख्योऽर्थेः, तं च ताववश्यं कुरुत एवेति मुख्यार्थग्रहे दोषं दृष्ट्वा गौणार्थयोर्ग्रहणमिति दर्शयन्नाह - क्रियाविशेषणादिति। तत्र शीतोष्णशब्दयोरुपमानाद् वृत्तिः - शीतमिव शीतम्, मन्दकरणमित्यर्थः। शीतं हि मन्दतायुक्तम्; सति शीते कार्यकरणे पाटवाभावात्। एवमुष्णमिवोष्णमुपटुअकरम्, शीघ्रकरणमित्यरथः। एवं क्रियाविशेषणाभ्यां प्रत्ययः। द्वितीयासमर्थादिति।'कृद्योगलक्षणा तु षष्ठी क्रियाविशेषणान्त भवति'  इति प्रागेवोक्तम्। मुख्यार्थवृत्तिभ्यां तु प्रत्ययो न भवति; अनभिधनात् ॥</p></div>