<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.2.71.html"><button class="muted-button">Prev 5.2.71</button></a>
        <a href="5.2.73.html"><button class="muted-button">Next 5.2.73</button></a>
        </nav><h2 class="title">शीतोष्णाभ्यां कारिणि</h2><p class="sname"><font color=blue>5-2-72 शीतोष्णाभ्यां कारिणि</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">कन्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>'कारिणि' (इति) शीत-उष्णाभ्याम् कन्</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>द्वितीयासमर्थात् 'शीत' तथा 'उष्ण' शब्दाभ्याम् 'कारी' अस्मिन् अर्थे कन्-प्रत्ययः भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>शीतोष्णाशब्दाभ्यां कारिण्यभिधेये कन् प्रत्ययो भवति। क्रियाविशेषणाद् द्वितीयासमर्थादयं प्रत्ययः। शीतं करोति शीतकः। अलसो, जड उच्यते। उष्णं करोति उष्णकः। शीघ्रकारी, दक्ष उच्यते।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>करोतीति शीतकोऽलसः । उष्णं करोतीति उष्णकः शीघ्रकारी ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>'कारी' इति 'कारिन्' इत्यस्य प्रथमैकवचनम् । करोति सः कारी । अस्मिन् अर्थे द्वितीयासमर्थात् 'शीत' तथा 'उष्ण' शब्दाभ्याम् 'कन्' प्रत्ययः भवति । क्रमेण पश्यामः -</p>
<ol>
<li>
<p>शीत = अस्य शब्दस्य अर्थः अत्र 'मन्दता / शैथिल्यम् / आलस्यम्' इति अस्ति , न हि 'शीतल' इति । यः मन्दरूपेण कार्यम् करोति, अलसः (lazy) अस्तिः तस्य निर्देशार्थम् 'शीत'शब्दात् कन्-प्रत्ययः भवति । शीतं करोति शीतकः मन्दः ।</p>
</li>
<li>
<p>उष्ण = अस्य शब्दस्य अर्थः अत्र 'शीघ्रता / दक्षता' इति अस्ति, न हि 'उष्णता' इति । यः शीघ्रतया / दक्षतया  कार्यम् करोति, तस्य निर्देशार्थम् 'उष्ण'शब्दात् कन्-प्रत्ययः भवति । उष्णं करोति उष्णकः दक्षः ।</p>
</li>
</ol>
<p>स्मर्तव्यम् - अस्मिन् सूत्रे 'कारी' इति शब्दः णिनि-प्रत्ययान्तशब्दः अस्ति । अस्मिन् शब्दे परे <b>कर्मणि द्वितीया</b> <a href="2.3.2.html">2.3.2</a> इत्यनेन द्वितीया विभक्तिः प्रयुज्यते । अतएव सूत्रे यद्यपि द्वितीयासामर्थ्यम् स्पष्टरूपेण न दीयते, तथाप्यत्र द्वितीयासामर्थ्यम् एव स्वीक्रियते । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p><b>शीतोष्णाभ्यां कारिणि</b> - शीतोष्णाभ्यां शीतमिव शीतं मन्दमित्यर्थः । उष्णमिव उष्णम् । शीघ्रमित्यर्थः । आभ्यां क्रियाविशेषणाभ्यां द्वितीयान्ताभ्यां कन्स्यादित्यर्थः । य आशु कर्तव्यानर्थाश्चिरेण करोति स शीतक उच्यते, यस्तु अनाशु कर्तव्यानाओव करोति स उष्णक उच्यत इति भाष्ये । संज्ञायामित्यनुवृत्तेरयमर्थो लभ्यत इति कैयटः । तदाह — शीतकोऽलस इति । उष्णकः शीघ्रकारीति च । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.2.72
sutra: शीतोष्णाभ्यां कारिणि</p>
<hr />
<p>शितं करोति स शीतकः, यश्चोष्णं करोति स उष्णकः। किं चातः? तुषारे आदित्ये च प्राप्नेति, शीतोणशब्दयोहि स्पर्शविसेषो मुख्योऽर्थेः, तं च ताववश्यं कुरुत एवेति मुख्यार्थग्रहे दोषं दृष्ट्वा गौणार्थयोर्ग्रहणमिति दर्शयन्नाह - क्रियाविशेषणादिति। तत्र शीतोष्णशब्दयोरुपमानाद् वृत्तिः - शीतमिव शीतम्, मन्दकरणमित्यर्थः। शीतं हि मन्दतायुक्तम्; सति शीते कार्यकरणे पाटवाभावात्। एवमुष्णमिवोष्णमुपटुअकरम्, शीघ्रकरणमित्यरथः। एवं क्रियाविशेषणाभ्यां प्रत्ययः। द्वितीयासमर्थादिति।'कृद्योगलक्षणा तु षष्ठी क्रियाविशेषणान्त भवति'  इति प्रागेवोक्तम्। मुख्यार्थवृत्तिभ्यां तु प्रत्ययो न भवति; अनभिधनात् ॥</p></div>