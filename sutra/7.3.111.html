<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.3.110.html"><button class="muted-button">Prev 7.3.110</button></a>
        <a href="7.3.112.html"><button class="muted-button">Next 7.3.112</button></a>
        </nav><h2>Sandhi Samaasa Split</h2>
<hr />
<p>index: 7.3.111
sutra: घेर्ङिति</p>
<hr />
<p>घेः अङ्गस्य ङिति सुपि गुणः</p>
<h2>Neelesh Sanskrit Brief</h2>
<hr />
<p>index: 7.3.111
sutra: घेर्ङिति</p>
<hr />
<p>घि-संज्ञकस्य अङ्गस्य ङित्-प्रत्यये परे गुणादेशः भवति । </p>
<h2>Neelesh English Brief</h2>
<hr />
<p>index: 7.3.111
sutra: घेर्ङिति</p>
<hr />
<p>A घि-संज्ञक अङ्ग gets a गुणादेश in presence of a ङित्-प्रत्यय.</p>
<h2>Neelesh Sanskrit Detailed</h2>
<hr />
<p>index: 7.3.111
sutra: घेर्ङिति</p>
<hr />
<p>ये ह्रस्व-इकारान्त-उकारान्तशब्दाः नदीसंज्ञां न प्राप्नुवन्ति, तेषां <b>शेषो घ्यसखि</b> <a href="1.4.7.html">1.4.7</a> अनेन सूत्रेण घिसंज्ञा भवति । यथा - मुनि, साधु आदयः । ह्रस्व-इकारान्तस्त्रीलिङ्गशब्दानाम् (यथा - मति), तथा  ह्रस्व-उकारान्तस्त्रीलिङ्गशब्दानाम् (यथा धेनु) अनेनैव सूत्रेण विकल्पेन घि-संज्ञा भवति । </p>
<p>घिसंज्ञकस्य अङ्गस्य ङित्-प्रत्यये परे  (इत्युक्ते ङे / ङसिँ / ङस् प्रत्यये परे) गुणादेशः भवति । इत्युक्ते, इकारस्य एकारः तथा उकारस्य ओकारः आदेशः भवति । यथा -</p>
<p>1) मुनि + ङे </p>
<p>→ मुने + ए  [<b>घेर्ङिति</b> <a href="7.3.111.html">7.3.111</a> इति गुणः]</p>
<p>→  मुनये [<b>एचोऽयवायावः <a href="6.1.78.html">6.1.78</a></b> इति अयादेशः]</p>
<p>2) साधु + ङसिँ</p>
<p>→ साधो + अस्  [<b>घेर्ङिति</b> <a href="7.3.111.html">7.3.111</a> इति गुणः]</p>
<p>→ साधोः [<b>ङसिँङसोश्च</b> <a href="6.1.110.html">6.1.110</a> इति पूर्वरूप-एकादेशः । विसर्गनिर्माणम् ।]</p>
<p>ज्ञातव्यम् - </p>
<p>1) यद्यपि सप्तम्येकवचनस्य प्रत्ययः ङित्-अस्ति, तथापि तस्मिन् परे अस्य सूत्रस्य अपवादरूपेण <b>अच्च घेः</b> <a href="7.3.119.html">7.3.119</a> इत्यस्य प्रसक्तिः भवति । अत्र इदम् सूत्रम् केवलं ङे / ङसिँ / ङस् -प्रत्ययानामुपस्थितौ एव प्रयुज्यते ।</p>
<p>2) ह्रस्व-इकारान्तस्त्रीलिङ्गशब्दाः ह्रस्व-इकारान्तस्त्रीलिङ्गशब्दाः ह्रस्व-उकारान्तस्त्रीलिङ्गशब्दाश्च <b>ङिति ह्रस्वश्च</b> <a href="1.4.6.html">1.4.6</a> इत्यनेन ङित्-प्रत्यये परे विकल्पेन नदीसंज्ञां प्राप्नुवन्ति । अतः -</p>
<p>(अ) नदीसंज्ञापक्षे तेभ्यः परस्य ङित्-प्रत्ययस्य <b>आण्नद्याः</b> <a href="7.3.112.html">7.3.112</a> इत्यनेन आट्-आगमः भवति । अतः मति + ङे = मत्यै इति रूपं सिद्ध्यति । एवमेव पञ्चमी-षष्ठी-एकवचनस्य 'मत्याः' रूपमपि सिद्ध्यति ।      </p>
<p>(आ) नदीसंज्ञायाः अभावपक्षे तेषाम् <b>शेषो घ्यसखि</b> <a href="1.4.7.html">1.4.7</a> इत्यनेन घि-संज्ञा भवति, अतः तेषामङ्गस्य ङित्-प्रत्यये परे <b>घेर्ङिति</b> <a href="7.3.111.html">7.3.111</a> इत्यनेन गुणादेश भवति । अतः मति + ङे = मयते इति अपि रूपं सिद्ध्यति । एवमेव पञ्चमी-षष्ठी-एकवचनस्य 'मतेः' रूपमपि सिद्ध्यति ।      </p>
<h2>Kashika</h2>
<hr />
<p>index: 7.3.111
sutra: घेर्ङिति</p>
<hr />
<p>घ्यन्तस्याङ्गस्य ङिति प्रत्यये परतो गुणो भवति। अग्नये। वायवे। अग्नेरागच्छति। वायोरागच्छति। अग्नेः स्वम्। वायोः स्वम्। घेः इति किम्? सख्ये। पत्ये। ङितीति किम्? अग्निभ्याम्। सुपि इत्येव, पट्वी। कुरुतः।</p>
<h2>Siddhanta Kaumudi</h2>
<hr />
<p>index: 7.3.111
sutra: घेर्ङिति</p>
<hr />
<p>घिसंज्ञकस्य ङिति सुपि गुणः स्यात् । हरये । घेः किम् । सख्ये । ङिति किम् । हरिभ्याम् । सुपि किम् । पट्वी । घेर्ङिती &lt;{SK245}&gt;ति गुणे कृते ॥</p>
<h2>Laghu Siddhanta Kaumudi</h2>
<hr />
<p>index: 7.3.111
sutra: घेर्ङिति</p>
<hr />
<p>घिसंज्ञस्य ङिति सुपि गुणः। हरये। हरिभ्याम्। हरिभ्यः॥</p>
<h2>Balamanorama</h2>
<hr />
<p>index: 7.3.111
sutra: घेर्ङिति</p>
<hr />
<p><b>घेर्ङिति</b> - घेर्ङिति ।सुपि चे॑त्यतःसुपी॑तिह्रस्वस्ये॑त्यतो 'गुण' इति चानुवर्तते । तदाह-घिसंज्ञकस्येत्यादिना । यणोऽपवादः । हरये इति । गुणे यादेशः । सुपि किं पट्वीति ।वोतो गुणवचना॑दिति ङीष् । तस्य ङित्त्वेऽपि सुप्त्वाऽभावात्तस्मिन् परतो न गुण इत्यर्थः । नचघेङी॑त्येव सूत्र्यताम्, इद्ग्रहणं न कर्तव्यम्,यस्मिन् विधि॑रिति परिभाषया ङकारादौ सुपीत्यर्थलाभादिति वाच्यम्, एवं सति 'आण्नद्याः' इत्यत्रापि ङीत्येवानुवृत्तौ ङकारादेराम आङ्विधीयेत । ततश्चमत्या॑मित्यत्र आण्न स्यात् । आमो ङादित्वाऽभावात् । नच स्थानिवद्भावेन ङादित्वं शङ्क्यम् । अल्विधित्वात् । स्थानिनो ङेर्ङकारस्य इत्संज्ञालोपाभ्यामपह्मतत्वेन आम्स्थान्यल्त्वाऽभावात्, अनुबन्धानामनेकान्तत्वात् । एकान्तत्वपक्षे ।ञपि अल्ग्रहणेन अनुबन्धस्य ग्रहणं न भवति,अनेकाल्शित्सर्वस्ये॑त्यत्र शिद्ग्रहणाज्ज्ञापकात् । अन्यथा 'इदम इ' शित्यादिशितां शकारेणानुबन्धेन सहानेकाल्त्वादेव सिद्धे किं तेन  । अतएव तिबाद्यादेशेषु पित्त्वादि सिध्यति । अत एव तिबाद्यादेशेषु पित्त्वादि सिध्यति । अत एवसेह्र्रपिच्चे॑त्यत्र अपिदित्यर्थवत् । अन्यथा पित्कार्यस्याऽल्विध#इत्वात्तत्र स्थानिवद्भावस्यैवाऽप्रसक्त्या हेः पित्त्वस्यैवाऽप्रसक्तौ किं तन्निषेधेन  । तदिदं स्थानिवत्सूत्रे शब्देन्दुशेखरे प्रपञ्चितम् । गुणे कृते इति ।ङसिङसो॑रिति शेषः । हरे-अस् इति स्थितेऽपदान्तत्वात्एङः पदान्ता॑दिति पूर्वरूपे अप्राप्ते, अयादेशे प्राप्ते —  ।</p>
<h2>Padamanjari</h2>
<hr />
<p>index: 7.3.111
sutra: घेर्ङिति</p>
<hr />
<p>ध्यन्तस्याङ्गस्येति ।'वर्णमात्रस्य घिसंज्ञा'  इत्याश्रित्येदमुक्तम् ।'तदन्तस्य संज्ञा'  इत्यत्र तु पक्षे घ्येकदेशे वर्णे घिशब्दो द्रष्टव्यः । एतेन नद्यन्तादिति व्याख्यातम् । सुपीत्येवेति ।'सुपि च'  इत्यतः । पट्वीति ।'वातो गुणवचनात्'  इति । कुरुत इति । यस्य नदीसंज्ञा नास्ति स सर्वोऽपि घिसंज्ञः, न लिङ्गवदेवेति । कुरुशब्दस्य घिसंज्ञा, तस्य तसि ङिति गुणो न भवति । एतच्च ङ्च्छिब्दे बहुव्रीहिमाश्रित्योच्यते । यदि तु ङ्श्चासाविच्चेति कर्मारयस्तदा नैवात्र प्रसङ्गः,'सार्वधातुकमपित्'  इत्यनेन हि बहुव्रीहौ ङितो यित्कार्यं तदतिदिश्यते, न चैतावता तसेण्Çóकार आदिर्भवति ॥</p></div>