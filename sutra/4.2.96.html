<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.95.html">
            <button class="muted-button">Prev 4.2.95</button>
        </a>
        <a href="4.2.97.html">
            <button class="muted-button">Next 4.2.97</button>
        </a>
        </nav><h2>Kashika</h2>
<hr />
<p>index: 4.2.96
sutra: कुलकुक्षिग्रीवाभ्यः श्वास्यलंकारेषु</p>
<hr />
<p>कुलकुक्षिग्रीवाशब्देभ्यो यथासङ्ख्यं श्वनसि अलङ्कार इत्येतेषु जतादिष्वर्थेषु ढकञ् प्रत्ययो भवति। कौलेयको भवति श्वा चेत्। कौलोऽन्यः। कौक्षेयको भवति असिश्चेत्। कौक्षोऽन्यः। ग्रैवेयको भवति अलङ्कारश्चेत्। ग्रैवोऽन्यः।</p>
<h2>Siddhanta Kaumudi</h2>
<hr />
<p>index: 4.2.96
sutra: कुलकुक्षिग्रीवाभ्यः श्वास्यलंकारेषु</p>
<hr />
<p>कौलेयकः श्वा । कौलोऽन्यः । कौक्षेयकोऽसिः । कौक्षोऽन्यः । ग्रैवेयकोऽलङ्कारः । ग्रैवोऽन्यः ॥</p>
<h2>Balamanorama</h2>
<hr />
<p>index: 4.2.96
sutra: कुलकुक्षिग्रीवाभ्यः श्वास्यलंकारेषु</p>
<hr />
<p><em>कुलकुक्षिग्रीवाभ्यः श्वास्यलंकारेषु</em> - कुलकुक्षि । कुलाच्छुनि, कुक्षेः असौ , ग्रीवाया अलंकारे ढकञित्यर्थः । कौलेयकः । ओति । कुले जातादिरिति विग्रहः । कौक्षेयकोऽसिरिति । कुक्षौ=कोशे भवः खङ्ग इत्यर्थः । ग्रैवेयक इति । ग्रीवासु भव इति विग्रहः ।</p></div>