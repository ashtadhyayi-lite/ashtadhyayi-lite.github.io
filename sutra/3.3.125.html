<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.3.124.html"><button class="muted-button">Prev 3.3.124</button></a>
        <a href="3.3.126.html"><button class="muted-button">Next 3.3.126</button></a>
        </nav><h2>Kashika</h2>
<hr />
<p>index: 3.3.125
sutra: खनो घ च</p>
<hr />
<p>खनतेः धातोः करणाधिकरणयोः घः प्रत्ययो भवति। चकारात् घञ् च। आखनः, आखानः। डो वक्तव्यः। आखः। डरो वक्तव्यः। आखरः। इको वक्तव्यः। आखनिकः। इकवको वक्तव्यः। आखनिकवकः।</p>
<h2>Siddhanta Kaumudi</h2>
<hr />
<p>index: 3.3.125
sutra: खनो घ च</p>
<hr />
<p>चाद्घञ् । आखनः । आखानः । घित्करणमन्यतोऽप्ययमिति ज्ञापनार्थम् । तेन भगः पदमित्यादि ॥&lt;!खनेर्डडरेकेकवका वाच्याः !&gt; (वार्तिकम्) ॥ आखः । आखरः । आखनिकः । आखनिकवकः । एते खनित्रवचनाः ॥</p>
<h2>Padamanjari</h2>
<hr />
<p>index: 3.3.125
sutra: खनो घ च</p>
<hr />
<p>घित्करणं किमर्थम्, यावता न खनः कश्चिदवयवः कुत्वभागस्ति ? ज्ञापनार्थं तु, एतज् ज्ञापयति - अन्येभ्योऽप्ययं भवतीति । तेन भजेर्भगः, पदेः पदम् - करणे घः,'खल सञ्चलने'  अधिकरणे घः खल एवमादि सिद्धं भवति । आखनादयः खनित्रवचनाः ॥</p></div>