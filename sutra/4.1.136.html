<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.135.html">
            <button class="muted-button">Prev 4.1.135</button>
        </a>
        <a href="4.1.137.html">
            <button class="muted-button">Next 4.1.137</button>
        </a>
        </nav><h2>Kashika</h2>
<hr />
<p>index: 4.1.136
sutra: गृष्ट्यादिभ्यश्च</p>
<hr />
<p>गृष्ट्यादिभ्यः शब्देभ्योऽपत्ये ढञ् प्रत्ययो भवति। अणादीनामपवादः। गार्ष्टेयः। हार्ष्टेयः। गृष्टिशब्दो यश्चतुष्पादवचनः, ततः पूर्वेण एव सिद्धः। अच्तुष्पादर्थं वचनम्। गृष्टि। हृष्टि। हलि। बलि। विश्रि। कुद्रि। अजबस्ति। मित्रयु।</p>
<h2>Siddhanta Kaumudi</h2>
<hr />
<p>index: 4.1.136
sutra: गृष्ट्यादिभ्यश्च</p>
<hr />
<p>एभ्यो ढञ्स्यात् । अण्ढकोरपवादः । गार्ष्टेयः । मित्रयोरपत्यम् । ऋष्यणि प्राप्ते ढञ् ॥</p>
<h2>Balamanorama</h2>
<hr />
<p>index: 4.1.136
sutra: गृष्ट्यादिभ्यश्च</p>
<hr />
<p><em>गृष्ट्यादिभ्यश्च</em> - गृष्टआदिभ्यश्च । अण्ढकोरिति । गृष्टि, हलि, बलि, कुठि, अगस्ति, मित्रयु एते गृष्टआदयः । अत्राऽन्त्ययोरृषित्वादण्प्राप्तः ।अन्येभ्यस्तु 'इतश्चाऽनिञः' इति ढक्प्राप्त इति विवेकः । सकृत्प्रसूता मानुष्यादिरपि गृष्टिः, नतु गोरेव । ततश्च 'चतुष्पाद्भ्यः' इत्यनेन न प्राप्तिः ।</p>
<h2>Padamanjari</h2>
<hr />
<p>index: 4.1.136
sutra: गृष्ट्यादिभ्यश्च</p>
<hr />
<p>अणादीनामिति । आदिशब्देन ढकः । बहुवचनं तु प्रकृतिभेदेन तयोरेव बहुत्वात् तत्राजबस्ति-मित्रयुशब्दयोरणोऽपवादः, शेषाणाम् ठितश्चानिञःऽ इति ढकः । गृष्टिशब्दो य इति । सकृत्प्रसूता स्त्री सर्वेव गृष्टिर्न धेव्नादिश्चतुष्पादेवेति भावः । अपर आह - सकृत्प्रसूतत्वसाधर्म्येणाचतुष्पदीष्वपि गौणो गृष्टिशब्द इति ॥</p></div>