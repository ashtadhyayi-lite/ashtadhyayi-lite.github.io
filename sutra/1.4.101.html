<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.100.html"><button class="muted-button">Prev 1.4.100</button></a>
        <a href="1.4.102.html"><button class="muted-button">Next 1.4.102</button></a>
        </nav><h2 class="dev">तिङस्त्रीणि त्रीणि प्रथममध्यमोत्तमाः</h2><p class="sname"><font color=blue>1-4-101 तिङः त्रीणि त्रीणि प्रथममध्यमोत्तमाः</font> <font color="DeepPink"> आ कडारात् एका सञ्ज्ञा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p>तिङः त्रीणि त्रीणि प्रथम-मध्यम-उत्तमाः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p>तिङ्-प्रत्ययाः त्रीणि त्रीणि क्रमेण प्रथम-मध्यम-उत्तम-संज्ञकाः भवन्ति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p>The तिङ्-प्रत्ययाः, when grouped into groups of three, are sequentially known as प्रथम, मध्यम and उत्तम.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p><b>तिप्तस्झि..</b> <a href="3.4.78.html">3.4.78</a> अनेन सूत्रेण अष्टादश तिङ-प्रत्ययाः पाठ्यन्ते । वर्तमानसूत्रेण तेषां त्रयाणाम्-समुहेन क्रमेण  प्रथम-मध्यम-उत्तम-एतादृशम् विभाजनम् भवति । तद् इत्थम्  -   </p>
<p>तिप् , तस्, झि  = प्रथमः</p>
<p>सिप् , थस् , थ = मध्यमः       </p>
<p>मिप् , वस्, मस् = उत्तमः </p>
<p>[पुनः अग्रे - ]</p>
<p>त आताम् झ = प्रथमः</p>
<p>थास् आथाम् ध्वम् = मध्यमः</p>
<p>इट् वहि महिङ् = उत्तमः </p>
<p>अनेनप्रकारेण परस्मैपदसंज्ञकप्रत्ययानाम् त्रयः विभागाः तथा आत्मनेपदसंज्ञकप्रत्ययानामपि त्रयः विभागाः जायन्ते । एते एव 'पुरुषाः' ।</p>
<p>एतेषां प्रयोगः भिन्नेषु सूत्रेषु कॄतः दृश्यते । यथा - <b>आडुत्तमस्य पिच्च</b> <a href="3.4.92.html">3.4.92</a>, <b>युष्मद्युपपदे समानाधिकरणे स्थानिन्यपि मध्यमः</b> <a href="1.4.105.html">1.4.105</a>,  <b>शेषे प्रथमः</b> <a href="1.4.108.html">1.4.108</a>  - आदयः ।</p>
<h2 id="kashika">Kashika</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p>तिङोऽष्टादश प्रत्ययाः। नव परस्मैपदसंज्ञकाः, नवाऽत्मनेपदसंज्ञकाः। तत्र परस्मैप्रदेषु त्रयस्त्रिकाः यथाक्रमं प्रथममध्यमौत्तमसंज्ञा भवन्ति। तिप्, तस्, झि इति प्रथमः। सिप्, थस्, थ इति मद्यमः। मिप्, वस्, मसिति उत्तमः। आत्मनेपदेषु त, आताम्, झ इति प्रथमः। थास्, आथाम्, ध्वम् इति मध्यामः। इट्, वहि, महिङिति उत्तमः। प्रथममध्यमौत्तमप्रदेशाः <b>शेषे प्रथमः</b> <a href="1.4.108.html">1.4.108</a> इत्येवमादयः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p>तिङ उभयोः पदयोस्त्रयस्त्रिकाः क्रमादेतत्संज्ञाः स्युः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p>तिङ उभयोः पदयोस्त्रिकाः क्रमादेतत्संज्ञाः स्युः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p><b>तिङस्त्रीणि त्रीणि प्रथममध्यमोत्तमाः</b> - तिङः षट् त्रिकाः,संज्ञास्तु तिरुआ इति यथासङ्ख्याऽसम्भवादेकैकस्य त्रिकस्य तिसृषु संज्ञासु प्राप्तास्वाह —  तिङ उभयोः पदयोरिति ।लः परस्मैपद॑मित्यतः परस्मैपदमिति,तङानावात्मनेपद॑मित्यत आत्मनेपदमिति चानुवृत्तं षष्ठन्ततया विपरिणम्यते । ततश्च परस्मैपदात्मनेपदयोरुभयोरपि प्रत्येकं त्रयस्त्रिकाः सन्तीति यथासङ्ख्यं प्रथमादिसंज्ञाः प्रवर्तन्त इति भावः । प्रथमादिषु पुरुषसंज्ञा तु प्राचीनाचार्यशास्त्रसिद्धेति बोध्यम् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 1.4.101
sutra: तिङस्त्रीणि त्रीणि प्रथममध्यमोत्तमाः</p>
<hr />
<p>त्रीणि त्रीणीति वीप्सायां द्विर्वचनम्। तत्र च समुदायस्यावयवस्च पृथक्पदत्वमिष्यते, आ पचसि पचसि देवदतेत्येकान्तता यथा स्यात्, कुण्डं कुण्डं वाग् अपचन्नपचन्नित्यादौ पूर्वपदेऽप्यनुस्वारादि पदकार्यं यथा स्यादिति; तेन पदच्छेदकाले त्रीणित्रीणीत्येकं पदम्, द्वे वा। इह तिङं त्रिकाः संज्ञास्तु तिस्त्र इति वैषम्यात् संख्यातानुदेशो न प्राप्नोति। अत्र यद्यप्येकैकस्य त्रिकस्यानेकसंज्ञाविधाने प्रयोजनं नास्ति, नैतावता यथाभिमतविषयलाभः, तत्राह - तिङेऽष्टादश प्रत्यया इति। एवं मन्यते - संज्ञा अपि षडेव, कथमेकशेषनिर्देशोऽयम्? तत्र यदि प्रथमश्च प्रथमश्च प्रथमौ, मध्यमश्च मध्यमश्च मध्यमौ, उतमश्च उतमश्चोतमौ; प्रथममध्यमोतमा इति कृतैकशेषाणां द्वन्द्वः क्रियेत, ततो नाभिमतसंख्यातानुदेशः स्यात्। तस्मात्कृतद्वन्द्वानामेकशेषः-प्रथममध्यमोतमाश्च प्रथममध्यमोतमाश्च प्रथममध्योतमा इति। न चैवमपि विज्ञायते, किमादित आरभ्य त्रीणि वचनानि गृह्यन्ते? आहोस्विदिच्छतस्त्रिकपरिग्रहेऽपि यथासंख्यशास्त्रं क्रमते, किं तर्हि? विहितेषु संज्ञानां क्रमेण सम्बन्धं विधते। एवं तर्हि लोकत एतत्सिद्धम्, तद्यथा - विहव्यस्य द्वाभ्यामग्निरुपस्थेय इति, न चोच्यते आनुपूर्व्यणेति, अथ च विहव्याख्यस्य सूत्रस्यादित आरभ्य आनुपूर्व्येण द्वाभ्यां द्वाभ्यामृग्भ्यामग्निरुपस्थीयते, न याभ्यां काभ्याञ्चित्; तत्र तिङेऽष्टादश प्रत्यया इत्यनेनादित आरभ्य त्रिकाणामानुपूर्व्येण ग्रहणं नेच्छात इति दर्शयितुं तिङ्ग्रहणेन संनिवेशोऽस्तीति दर्शितम्। न च'परस्मैपदसंज्ञकः'  इत्यादिना तु कृतद्वन्द्वानामेकशेषो न कृतैकशेषाणां द्वन्द्व इति दर्शितम्। यदि वा परस्मैपदग्रहणमात्मनेपदग्रहणं चानुवर्तते, तिङ्ग्रहणं तु सतृक्वसोर्निवृत्यर्थम्। तदनुवृतौ च द्वौ राशी भवतः, तयोश्च व्यापारभेदेन सूत्रमेतत्प्रवर्तते। तत्र चैकैकं त्रयस्त्रिका इति। यथासंख्यसिद्धिः। तत्र न चेत्यादिना राशिद्वयं द्वर्शितम्। तत्रेत्यादिना तु व्यापारभेदः। अत्रापि महासंज्ञाकरणं पूर्ववत्॥</p></div>