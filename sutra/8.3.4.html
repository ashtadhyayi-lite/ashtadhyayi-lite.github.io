<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.3.html"><button class="muted-button">Prev 8.3.3</button></a>
        <a href="8.3.5.html"><button class="muted-button">Next 8.3.5</button></a>
        </nav><h2 class="title">अनुनासिकात् परोऽनुस्वारः</h2><p class="sname"><font color=blue>8-3-4 अनुनासिकात् परः अनुस्वारः</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <font color="Maroon">रु</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p>अनुनासिकात् (अन्यस्य) रोः पूर्वस्य परः अनुस्वारः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p>अस्य रुँत्वप्रकरणस्य सूत्रैः सिद्धः यः पदान्त रुँ-शब्दः, तस्मात् पूर्वं विद्यमानात् निरनुनासिकवर्णात् परः अनुस्वारस्य आगमः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p>If the रुँ letter generated in this रूत्वप्रकरण does not cause the previous letter to get an अनुनासिक, then it will generate an अनुस्वार आगम just after that previous letter. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p>अन्यशब्दोऽत्राध्याहर्तव्यः। तदपेक्षया चेयमनुनासिकातिति पञ्चमी। अनुनासिकादन्यो यो वर्णः रोः पूर्वः, यस्य अनुनासिकः न कृतः, ततः परोऽनुस्वार आगमः भवति। वक्ष्यति - 'समः सुटि' 8-3-5 संस्कर्ता। संस्कर्तुम्। संस्कर्तव्यम्। 'पुमः खय्यम्परे' 8-3-6 पुंस्कामा। 'नश्छव्यप्रशान्' 8-3-7 भवांश्चरति। केचित् तु परशब्दम् एव अन्यार्थं वर्णयन्ति। अनुनासिकात् परः अनुनासिकातन्यः अनुस्वारो भवति। यस्मिन् पक्षेऽनुनासिको न अस्ति तत्र अनुस्वारागमो भवति। स तु कस्य आगमो भवति? रोः पूर्वस्य एव इति वर्तते, व्याख्यानादादेशो न भवति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p>अनुनासिकं विहाय रोः पूर्वस्मात्परोऽनुस्वारागमः स्यात् । खरवसानयोर्विसर्जनीयः &lt;{SK76}&gt; ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p>अनुनासिकं विहाय रोः पूर्वस्मात्परोऽनुस्वारागमः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p>सूत्रपाठे <b>मतुवसो रु सम्बुद्धौ छन्दसि</b> <a href="8.3.1.html">8.3.1</a> इत्यस्मात् सूत्रात् आरभ्य <b>कानाम्रेडिते</b> <a href="8.3.12.html">8.3.12</a> इति सूत्रम् यावत् द्वादशेषु सूत्रेषु 'रुँ' इति आदेशविधानम् क्रियते । अस्य <b>रुत्वप्रकरणस्य</b> इदम् चतुर्थम् सूत्रम् । <b>पदान्ते विद्यमानात् रुँत्वात् पूर्वम् विद्यमानः वर्ण अनुनासिकवर्णः नास्ति चेत् तस्मात् अनन्तरम् अनुस्वारागमः भवति </b> — इति प्रकृतसूत्रस्य आशयः । <b>अत्रानुनासिकः पूर्वस्य तु वा</b> <a href="8.3.2.html">8.3.2</a> इत्यनेन पदान्तरुँत्वात् पूर्वम् विद्यमानस्य वर्णस्य पाक्षिके अनुनासिकादेशे प्राप्ते, तदभावे तत्र अनुस्वारस्य आगमः भवति इति अनेन सूत्रेण स्पष्टी भवति । इत्युक्ते, <b> अस्मिन् रूत्वप्रकरणे सर्वत्र — रुँत्वात् पूर्वम् विद्यमानस्य वर्णस्य विकल्पेन अनुनासिकः भवति, अथ वा, तस्मात् अनन्तरम् अनुस्वारः विधीयते </b> — इति अर्थः अत्र विधीयते ।</p>
<p>यथा, <qt>सम् + सुट् + कर्तृ</qt> इत्यस्याम् अवस्थायाम् <b>समः सुटि</b> <a href="8.3.5.html">8.3.5</a> इति सूत्रेण मकारस्य रुँत्वम् विधीयते । अस्मिन् रुँत्वे कृते मकारात् पूर्वम् विद्यमानस्य अकारस्य  <b>अत्रानुनासिकः पूर्वस्य तु वा</b> <a href="8.3.2.html">8.3.2</a> इत्यनेन  पाक्षिकः अनुनासिकादेशः, तदभावे च प्रकृतसूत्रेण अनुस्वारागमः भवति । प्रक्रिया इयम् —</p>
<p><pr></p>
<p>सम् + सुट् + कर्तृ [<b>सम्परिभ्यां करोतौ भूषणे</b> <a href="6.1.137.html">6.1.137</a>  इति सुट्-आगमः]</p>
<p>→ सम् + स् + कर्तृ [इत्संज्ञालोपः । सकारोत्तरः उकारः उच्चारणार्थः, सोऽपि लुप्यते ।]</p>
<p>→ सरुँ + सुट् + कर्तृ [<b>समः सुटि</b> <a href="8.3.5.html">8.3.5</a> इत्यनेन मकारस्य रुँत्वम् ]</p>
<p>→ सँरुँ / संरुँ + स् + कर्तृ [<b>अत्रानुनासिकः पूर्वस्य तु वा</b> <a href="8.3.2.html">8.3.2</a> इति वैकल्पिकम् अनुनासिकत्वम् । अनुनासिकाभावे <b>अनुनासिकात् परोऽनुस्वारः</b> <a href="8.3.4.html">8.3.4</a> इति अनुस्वारागमः ।]</p>
<p>→ सँःस्कर्तृ / संःस्कर्तृ [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गादेशः]</p>
<p>→ सँस्स्कर्तृ / संस्स्कर्तृ [<b>वा शरि</b> <a href="8.3.36.html">8.3.36</a> इत्यनेन विसर्गस्य विकल्पेन सकारादेशे प्राप्ते; &lt;!सम्पुंकानां सो वक्तव्यः!&gt; इति वार्त्तिकेन नित्यम् सकारादेशः भवति ।]</p>
<p></pr></p>
<p><title>सूत्ररचना</title></p>
<p>अस्य सूत्रस्य सम्यक् अर्थज्ञानार्थम् अत्र <hl>अन्यः</hl> इति शब्दस्य अध्याहारः करणीयः  — इति अस्य सूत्रस्य व्याख्याने काशिकाकारः स्पष्टी करोति । एवमेव  अत्र <hl>रोः</hl> तथा <hl>पूर्वः</hl> इत्येतयोः अनुवृत्तिः, <hl>पदस्य</hl> इति च अधिकारः स्वीक्रियते चेत् <hl>अनुनासिकात् अन्यः (वर्णः) पदस्य रोः पूर्वः (अस्ति चेत्, तस्मात् वर्णात् परः) अनुस्वारः (आगमरूपेण विधीयते)</hl> इति सूत्रार्थः स्पष्टी भवति । </p>
<p><title>अनुस्वारः इति आगमः, न हि आदेशः</title></p>
<p>प्रकृतसूत्रेण निर्दिष्टः अनुस्वारः आदेशरूपेण न विधीयते, अपितु <b>आगमरूपेण</b> विधीयते । यदि अयम् अनुस्वारः आदेशरूपेण विधीयेत, तर्हि सः रुँ-वर्णात् पूर्वम् विद्यमानम् वर्णम् निष्कास्य तस्य स्थानं स्वीकुर्यात् । परन्तु अत्र तादृशं नैव इष्यते । रुँ-वर्णात् पूर्वम् विद्यमानेन वर्णेन सह एव अनुस्वारस्य विधानम् इष्यते, अतः अत्र अनुस्वारः आगमरूपेण विहितः अस्ति । यथा, उपरिनिर्दिष्टे उदाहरणे सकारोत्तरात् अकारात् <b>अनन्तरम्</b> अनुस्वारस्य विधानं भवति, अतः अयम् अनुस्वारः आगमरूपेण एव स्वीक्रियते ।</p>
<p><title>अनुस्वारः तथा  अनुनासिक: एतयोर्मध्ये भेदः</title></p>
<p><hl>अनुनासिक:</hl> इति केवलम् एकः <b>उच्चारणविशेषः</b> अस्ति, न हि कश्चन पृथक् वर्णः । यत्र वर्णस्य उच्चारणम् नासिकया सह क्रियते, तत्र तस्य वर्णस्य <b>मुखनासिकावचनोऽनुनासिकः</b> <a href="1.1.8.html">1.1.8</a> इति सूत्रेण अनुनासिकसंज्ञा भवति । सर्वेषाम् स्वराणाम्, यवलानां च अनुनासिकभेदाः विद्यन्ते । वर्गपञ्चमाः तु नित्यमेव अनुनासिकाः सन्ति, यतः तेषाम् उच्चारणार्थम् नासिकायाः नियतम् प्रयोगः क्रियते । </p>
<p><hl>अनुस्वारः</hl> इति तु कश्चन <b>पृथग् वर्णः</b> अस्ति । यद्यपि अस्य गणनम् शिवसूत्रेषु साक्षात् नैव क्रियते, तथापि अट्-प्रत्याहारे अनुनासिकस्य गणनं भवति इति   <b>अट्कुप्वाङ्नुम्व्यवायेऽपि</b> <a href="8.4.2.html">8.4.2</a> इत्यत्र सिद्धान्तकौमुद्यां स्पष्टीकृतम् अस्ति । अनुस्वारः, विसर्गः, जिह्वामूलीयः, उपध्मानीयः - एतेषाम् परिगणनम् <b>अयोगवाहाः</b> इत्यस्मिन् गणे पृथक् रूपेण कृत्वा, सर्वे अयोगवाहाः अट्-प्रत्याहारस्थाः सन्ति इति तत्र दीक्षितः विवृणोति ।</p>
<p>अतश्च, <hl><qt>अँ</qt> इत्यत्र  एकः वर्णः अस्ति;  <qt>अं</qt> तु इत्यत्र द्वौ भिन्नौ वर्णौ विद्यते</hl> — इति निर्णयः ।</p>
<p>अनुनासिक-अनुस्वारयोर्मध्ये उच्चारणस्य अपि भेदः वर्तते । अनुनासिकसंज्ञकस्य उच्चारणे नासिकया सह मुखस्य अपि साहाय्यम् आवश्यकम् भवति । यथा, 'अँ' इत्यस्य अनुनासिक-अकारस्य उच्चारणम् कण्ठेन सह नासिकया क्रियते । अनुस्वारस्य उच्चारणम् तु केवलम् नासिकया एव भवति, तदर्थम् मुखस्य प्रयोगः न भवति । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p><b>अनुनासिकात् परोऽनुस्वारः</b> - अनुनासिकात् ।अनुनासिका॑दिति ल्यब्लोपे पञ्चमी ।विहाये॑ति गम्यम् । पूर्वस्येत्यनुवृत्तं पञ्चम्यन्ततया विपरिणम्यते । पूर्वत्वं च रुत्वकृतरेफापेक्षया । परत्वं च रोर्यः पूर्ववर्णस्तदपेक्षया, तदाह — अनुनासिकं विहायेति । अनुनासिकाऽभावपक्षे इत्यर्थः । आगमत्वं परशब्दलभ्यम् । ततश्च सकारादकारस्य अनुनासिकाऽभावपक्षे अकारात्परोऽनुस्वारागमः । संर्स्कर्ता । अथ रेफस्य विसर्गविधिं स्मारयति-खरवसानयोरिति । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.4
sutra: अनुनासिकात् परोऽनुस्वारः</p>
<hr />
<p>अन्यशब्दोऽत्राध्याहर्तव्य इति । असत्यध्याहारे परशब्दस्य श्रुतत्वातदपेक्षयेवं ठनुनासिकात्ऽ इत्येषा पञ्चमी स्यात् - परशब्दस्य दिग्वृत्तिः, अन्यार्थवृत्तिर्वा, पूर्ववृत्तिर्वा । पूर्वस्मिन्कल्पेरोः पूर्वस्मादनुनासिकादेवपरोऽनुस्वारो विज्ञायेत, न च तस्मात्पर इष्यते । इतरस्मिंस्त्वमनुनासिकादन्योऽनुस्वारो भवतीत्यर्थो भवति, तत्र चानर्थकं परग्रहणम्, न ह्यनुस्वारोऽनुनासिकापेक्षयाऽन्यत्वं व्यभिचरति । तस्मादन्यशब्दोऽध्याहार्यः । स च परशब्दापेक्षया पञ्चम्यन्तोऽध्याहार्यः । पूर्वस्येत्येतदप्यत्रानुवृतं पर इत्यनेन योगात्पञ्चम्यन्तं विपरिणम्यते । एवं स्थिते योऽर्थः सम्पद्यते तं दर्शयति -अनुनासिकादन्य इति । कः पुनरसौ ? इत्याह - यस्यानुनासिको न कृत इति । अनुस्वार आगमो भवतीति । टित्वाद्यागमलिङ्गाभावेऽपि परशभ्देनानुस्वारस्य देशविशेषसम्पादनादागमत्वम्, यथा -'न य्वाभ्यां पूर्वावैच्'  इति ॥</p></div>