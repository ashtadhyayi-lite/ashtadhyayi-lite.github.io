<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.64.html"><button class="muted-button">Prev 5.4.64</button></a>
        <a href="5.4.66.html"><button class="muted-button">Next 5.4.66</button></a>
        </nav><h2>Sandhi Samaasa Split</h2>
<hr />
<p>index: 5.4.65
sutra: शूलात् पाके</p>
<hr />
<p>शूलात् पाके कृञः डाच्</p>
<h2>Neelesh Sanskrit Brief</h2>
<hr />
<p>index: 5.4.65
sutra: शूलात् पाके</p>
<hr />
<p>कृ-धातोः योगे प्रयुक्तात्  'शूल' शब्दात् पाकस्य निर्देशार्थम् डाच्-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.4.65
sutra: शूलात् पाके</p>
<hr />
<p>कृ-धातोः योगे प्रयुक्तात्  'शूल' ( spear / an instrument with a pointed tip) अस्मात् शब्दात् पाकस्य निर्देशार्थम् 'डाच्' प्रत्ययः भवति । </p>
<p>यथा - शूलं करोति मांसम् (शूले मांसं पचति / cooks meat in a pointed vessel)  इत्येव = शूला करोति । प्रक्रिया इयम् -</p>
<p>शूल + डाच्</p>
<p>→ शूल् + आ [<b>टेः</b> <a href="6.4.143.html">6.4.143</a> इति टिलोपः]</p>
<p>→ शूला</p>
<p>विशेषः -</p>
<ol>
<li>डाच्-प्रत्ययान्तशब्दानाम् <b>ऊर्यादिच्विडाचश्च</b> <a href="1.4.61.html">1.4.61</a> इत्यनेन  'निपात' तथा 'गति'द्वे अपि संज्ञे भवतः । अस्य प्रयोजनानि एतानि -</li>
</ol>
<p>अ)  निपातसंज्ञायाः कारणात् <b>स्वरादिनिपातमव्ययम्</b>  <a href="1.1.37.html">1.1.37</a> इत्यनेन एतेषाम्  अव्ययसंज्ञा अपि भवति । इत्युक्ते, सर्वे डाच्-प्रत्ययान्तशब्दाः 'अव्यय'संज्ञकाः अपि सन्ति ।</p>
<p>आ) डाच्-प्रत्ययान्तशब्दाः यदा कृदन्तशब्दानां योगे प्रयुज्यन्ते, तदा 'गतिसंज्ञा'कारणात् <b>कुगतिप्रादयः</b> <a href="2.2.18.html">2.2.18</a> इत्यनेन तेषाम् कृदन्तशब्देन सह   नित्यं तत्पुरुषसमासः भवति । यथा - 'शूलाकृतः', 'शूलाकृत्य' - आदयः शब्दाः समस्तपदेन जायन्ते । अतः एतेषामुच्चारणसमये द्वयोर्मध्ये विरामः न ग्रहीतव्यः । तिङन्तैः सह योगे तु एतादृशम् समस्तपदम् न भवति, अतः तत्र 'शूला करोति' एतादृशम् शब्दद्वयमेव लेखनीयम् ।</p>
<p>इ) गतिसंज्ञकाः शब्दाः <b>ते प्राग्धातोः</b>  <a href="1.4.80.html">1.4.80</a> इत्यनेन धातोः पूर्वम् एव प्रयोक्तव्याः । अतः 'शूला करोति' इत्येव वक्तव्यम्, न हि 'करोति शूला' इति ।</p>
<ol>
<li>इदम् सूत्रम् <b>समर्थानाम् प्रथमात् वा</b> <a href="4.1.82.html">4.1.82</a> अस्मिन् सूत्रे निर्दिष्टायाम् महाविभाषायाम् पाठितमस्ति, अतः अनेन सूत्रेण उक्तः 'डाच्' प्रत्ययः विकल्पेनैव विधीयते । इत्युक्ते, पक्षे वाक्यस्य अपि प्रयोगः भवति । यथा - 'शूलं करोति मांसम्'  इति । अत्र 'शूलं करोति' इति शब्दः 'शूले पचति' इत्यस्मिन् अर्थे ग्रहीतव्यः ।       </li>
</ol>
<h2>Kashika</h2>
<hr />
<p>index: 5.4.65
sutra: शूलात् पाके</p>
<hr />
<p>कृञः इत्येव। शूलशब्दात् पाकविषये डाच् प्रत्ययो भवति कृञो योगे। शूले पचति शूलाकरोति मांसम्। पाके इति किम्? शूलं करोति कृदन्नम्।</p>
<h2>Siddhanta Kaumudi</h2>
<hr />
<p>index: 5.4.65
sutra: शूलात् पाके</p>
<hr />
<p>शूलाकरोति मांसम् । शूलेन पचतीत्यर्थः ॥</p>
<h2>Balamanorama</h2>
<hr />
<p>index: 5.4.65
sutra: शूलात् पाके</p>
<hr />
<p><b>शूलात् पाके</b> - शूलात्पाके ।डा॑जिति शेषः । शूलाकरोतीति । अत्र करोतिः पाके वर्तते । तदाह — शूलेन पचतीत्यर्थ इति । </p>
<h2>Padamanjari</h2>
<hr />
<p>index: 5.4.65
sutra: शूलात् पाके</p>
<hr />
<p>शूलं करोति कदन्नमिति। शूलमूदरतोदः, कुत्सितमन्नं कदन्नम् ॥</p></div>