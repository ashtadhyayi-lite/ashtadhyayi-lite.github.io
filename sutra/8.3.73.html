<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.72.html"><button class="muted-button">Prev 8.3.72</button></a>
        <a href="8.3.74.html"><button class="muted-button">Next 8.3.74</button></a>
        </nav><h2 class="dev">वेः स्कन्देरनिष्ठायाम्</h2><p class="sname"><font color=blue>8-3-73 वेः स्कन्देः अनिष्ठायाम्</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <font color="Red">अपदान्तस्य मूर्धन्यः</font> <font color="Maroon">सः</font> <font color="Brown">इण्कोः</font> <font color="Coral">उपसर्गात्</font> <font color="RoyalBlue">वा</font> <BR>
</p><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
</ul><h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.73
sutra: वेः स्कन्देरनिष्ठायाम्</p>
<hr />
<p>वेः उपसर्गादुत्तरस्य स्कन्देः सकारस्य मूर्धन्यो वा भवति अनिष्ठायाम्। विष्कन्ता, विस्कन्ता। विष्कन्तुम्, विस्कन्तुम्। विषन्तव्यम्, विस्कन्तव्यम्। अनिष्ठायाम् इति किम्? विस्कन्नः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.73
sutra: वेः स्कन्देरनिष्ठायाम्</p>
<hr />
<p>षत्वं वा स्यात् । कृत्येवेदम् । अनिष्ठायामिति पर्युदासात् । विष्कन्ता । विस्कन्ता । निष्ठायां तु । विस्कन्नः ॥</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.73
sutra: वेः स्कन्देरनिष्ठायाम्</p>
<hr />
<p><b>वेः स्कन्देरनिष्ठायाम्</b> - वेः स्कन्दे । शेषपूरणेन सूत्रं व्याचष्टे —  षत्वं वा स्यादिति ।अपदान्तस्य मूर्धन्यः॑ इत्यधिकारात्सिवादीनां वे॑त्यतो वेत्यनुवृत्तेश्चेति भावः । वेः परस्य स्कन्देः सस्य षो वा स्यादनिष्ठायां परत इति फलितम् । ननु विस्कन्दतीत्यादौ कुतो न षत्वविकल्प इत्यत आह —  कृत्येवेदमिति । पर्युदासस्यअब्राहृणमानये॑त्यादाविव सजातीयापेक्षत्वादिति भावः । विष्कन्त्ता विस्कन्त्तेति । तृचि रूपे । अषोपदेशत्वादप्राप्ते विभाषेयम् ।</p></div>