<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.88.html"><button class="muted-button">Prev 5.1.88</button></a>
        <a href="5.1.90.html"><button class="muted-button">Next 5.1.90</button></a>
        </nav><h2 class="dev">चित्तवति नित्यम्</h2><p class="sname"><font color=blue>5-1-89 चित्तवति नित्यम्</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">ठञ्</font> <font color="RoyalBlue">कालात्</font> <font color="Magenta">द्विगोः</font> <font color="DeepPink">वर्षात्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 5.1.89
sutra: चित्तवति नित्यम्</p>
<hr />
<p>'तम् भूतः' (इति) वर्षात् द्विगोः चित्तवति नित्यम् लुक्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.1.89
sutra: चित्तवति नित्यम्</p>
<hr />
<p>'भूतः' अस्मिन् अर्थे द्वितीयासमर्थात् द्विगु-शब्दस्य उत्तरपदे विद्यमानात् 'वर्ष'शब्दात् विहितस्य प्रत्ययस्य चित्तवति अभिधेये नित्यम् लुक् भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.1.89
sutra: चित्तवति नित्यम्</p>
<hr />
<p>अस्य सूत्रस्य अर्थज्ञानात् पूर्वमादौ केचन विषयाः ज्ञातव्याः -</p>
<ol>
<li>
<p>अस्मिन् सूत्रे <b>तमधीष्टो भृतो भूतो भावी</b> <a href="5.1.80.html">5.1.80</a> इत्यस्मात् केवलम् 'तम्  भूतः' इत्येव अनुवर्तते , अन्ये शब्दाः न । (अस्मिन् विषये सूत्रे स्पष्टरूपेण किमपि नोच्यते, परन्तु न्यासकारः पदमञ्जरीकारश्च एतम् विषयम् स्पष्टीकुरुतः) ।                         </p>
</li>
<li>
<p>'चित्तवति' इति 'चित्तवत्' शब्दस्य सप्तम्येकवचनम् । यः कोऽपि चेतनायुक्तः / जीवितः (alive) अस्ति तस्य निर्देशः 'चित्तवान्' इत्यनेन भवति । </p>
</li>
<li>
<p>'द्वे वर्षे भूतः' इत्यस्मिन् अर्थे यत्र तद्धितान्तशब्दः 'चितवान्' इति अर्थं निर्देशयति, तत्र <b>वर्षाल्लुक् च</b> <a href="5.1.88.html">5.1.88</a> इत्यनेन प्रत्ययस्य विकल्पेन लुकि प्राप्ते वर्तमानसूत्रेण सः  लुक् नित्यम् विधीयते, न हि विकल्पेन  । </p>
</li>
</ol>
<p>यथा - द्वे वर्षे भूतः दारकः (पुत्रः)  = द्विवर्षः दारकः । अस्मिन् उदाहरणे 'दारक' इत्यनेन चित्तवतः (जीवितस्य) निर्देशः क्रियते, अतः अत्र पूर्वसूत्रेण ख-प्रत्ययस्य विकल्पेन लुकि प्राप्ते सः वर्तमानसूत्रेण नित्यरूपेण भवति । 'द्विवर्षः दारकः' इत्युक्ते सः पुत्रः यः द्वे वर्षे जीवित्वा मृत्युं प्राप्तवान् - इति ।</p>
<p>ज्ञातव्यम् - </p>
<ol>
<li>
<p>अस्य सूत्रस्य विषये काशिकायाः केषुचन संस्करणेषु 'निर्वृत्तादिष्वर्थेषु उत्पन्नस्य प्रत्ययस्य लुक् भवति' इति निर्दिश्यते । अयम् निर्देशः सर्वथा प्रामादिकः अस्ति । अस्य सूत्रस्य प्रसक्तिः निर्वृत्तादिषु अर्थेषु न भवति, केवलम् 'भूत' अस्मिन्नेव अर्थे भवति । यथा, 'द्वे वर्षे अधीष्टः अध्यापकः' इत्यत्र यद्यपि अध्यापकः चितवान् अस्ति, तथापि वर्तमानसूत्रेण प्रत्ययस्य नित्यम् लुक् न भवति, अपितु  <b>वर्षाल्लुक् च</b> <a href="5.1.88.html">5.1.88</a>  इत्यनेन पूर्वसूत्रेण केवलं विकल्पेनैव भवति , येन 'द्विवर्षीणः / द्विवार्षिकः अध्यापकः' एते रूपे अपि सिद्ध्यतः । अयम् बिन्दुः न्यासे तथा पदमञ्जर्याम् - उभयत्र निर्दिष्टः अस्ति । </p>
</li>
<li>
<p>चित्तवतः निर्देशः न क्रियते चेत् वर्तमानसूत्रस्य प्रसक्तिः नास्ति । यथा, 'द्वे वर्षे भूतः ज्वरः'  इत्यत्र वर्तमानसूत्रेण नित्यम् लुक् न भवति, अपितु पूर्वसूत्रेण वैकल्पिकः एव लुक् विधीयते । द्वे वर्षे भूतः द्विवर्षीणः द्विवार्षिकः द्विवर्षः वा ज्वरः ।</p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 5.1.89
sutra: चित्तवति नित्यम्</p>
<hr />
<p>चित्तवति प्रत्ययार्थेऽभिधेये वर्षशब्दान्ताद् द्विगोर्निर्वृत्तादिष्वर्थेषु उत्पन्नस्य प्रत्ययस्य नित्यं लुग् भवति। पूर्वेण विकल्पे प्राप्ते वचनम्। द्विवर्षो दारकः। चित्तवतीति किम्? द्विवर्षीणो व्याधिः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.1.89
sutra: चित्तवति नित्यम्</p>
<hr />
<p>वर्षशब्दान्ताद्द्विगोः प्रत्ययस्य नित्यं लुक् स्यात् चेतने प्रत्ययार्थे । द्विवर्षो दारकः ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 5.1.89
sutra: चित्तवति नित्यम्</p>
<hr />
<p><b>चित्तवति नित्यम्</b> - चित्तवति नित्यं । प्रत्ययस्येति । खस्य ठञश्चेत्यर्थः । दारकः । बालकः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 5.1.89
sutra: चित्तवति नित्यम्</p>
<hr />
<p>यदि चितवति नित्यं लुग्भवति, कथं'वर्षस्याभविष्यति'  इत्यत्र वक्ष्यति-द्वे वर्षे अधीष्टो भृतो वा कर्म करिष्यति द्विवार्षिको मनुष्य इति, न हि नित्ये लुकि अधीष्टभृतयोरुत्पन्नस्य चितवति श्रवणमुपपद्यते ? एवं तर्हि भूत एवोत्पन्नस्य प्रत्ययस्य लुगिष्यते, न सर्वत्र। एतच्च नित्यग्रहणाल्लभ्यते। आरम्भसामर्थ्यादेव हि नित्यो लुक् सिद्धः, तत्र नित्यग्रहणं विशिष्टेऽर्थे नित्यं लुग् यथा स्यात्। स पुनर्विशिष्टोऽर्थो भूत एव; व्याख्यानात्। तेनाधीष्टादौ पूर्वेण विभाषयैव लुग्भविष्यति ॥</p></div>