<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.88.html">
            <button class="muted-button">Prev 5.1.88</button>
        </a>
        <a href="5.1.90.html">
            <button class="muted-button">Next 5.1.90</button>
        </a>
        </nav><h2>Kashika</h2>
<hr />
<p>index: 5.1.89
sutra: चित्तवति नित्यम्</p>
<hr />
<p>चित्तवति प्रत्ययार्थेऽभिधेये वर्षशब्दान्ताद् द्विगोर्निर्वृत्तादिष्वर्थेषु उत्पन्नस्य प्रत्ययस्य नित्यं लुग् भवति। पूर्वेण विकल्पे प्राप्ते वचनम्। द्विवर्षो दारकः। चित्तवतीति किम्? द्विवर्षीणो व्याधिः।</p>
<h2>Siddhanta Kaumudi</h2>
<hr />
<p>index: 5.1.89
sutra: चित्तवति नित्यम्</p>
<hr />
<p>वर्षशब्दान्ताद्द्विगोः प्रत्ययस्य नित्यं लुक् स्यात् चेतने प्रत्ययार्थे । द्विवर्षो दारकः ॥</p>
<h2>Balamanorama</h2>
<hr />
<p>index: 5.1.89
sutra: चित्तवति नित्यम्</p>
<hr />
<p><em>चित्तवति नित्यम्</em> - चित्तवति नित्यं । प्रत्ययस्येति । खस्य ठञश्चेत्यर्थः । दारकः । बालकः । </p>
<h2>Padamanjari</h2>
<hr />
<p>index: 5.1.89
sutra: चित्तवति नित्यम्</p>
<hr />
<p>यदि चितवति नित्यं लुग्भवति, कथं'वर्षस्याभविष्यति'  इत्यत्र वक्ष्यति-द्वे वर्षे अधीष्टो भृतो वा कर्म करिष्यति द्विवार्षिको मनुष्य इति, न हि नित्ये लुकि अधीष्टभृतयोरुत्पन्नस्य चितवति श्रवणमुपपद्यते ? एवं तर्हि भूत एवोत्पन्नस्य प्रत्ययस्य लुगिष्यते, न सर्वत्र। एतच्च नित्यग्रहणाल्लभ्यते। आरम्भसामर्थ्यादेव हि नित्यो लुक् सिद्धः, तत्र नित्यग्रहणं विशिष्टेऽर्थे नित्यं लुग् यथा स्यात्। स पुनर्विशिष्टोऽर्थो भूत एव; व्याख्यानात्। तेनाधीष्टादौ पूर्वेण विभाषयैव लुग्भविष्यति ॥</p></div>