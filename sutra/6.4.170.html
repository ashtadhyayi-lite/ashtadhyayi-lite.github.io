<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.169.html">
            <button class="muted-button">Prev 6.4.169</button>
        </a>
        <a href="6.4.171.html">
            <button class="muted-button">Next 6.4.171</button>
        </a>
        </nav><h2>Kashika</h2>
<hr />
<p>index: 6.4.170
sutra: न मपूर्वोऽपत्येऽवर्मणः</p>
<hr />
<p>मपूर्वः अनवर्मणोऽणि परतोऽपत्येऽर्थे न प्रकृत्या भवति। सुषाम्णोऽपत्यं सौषामः। चान्द्रसामः। मपूर्वः इति किम्? सौत्वनः। अपत्ये इति किम्? चर्मणा परिवृतो रथः चार्मणः। अवर्मनः इति किम्? चक्रवर्मणोऽपत्यं चाक्रवर्मणः। मपूर्वप्रतिषेधे वा हितनाम्न इति वक्तव्यम्। हितनाम्नोऽपत्यं हैतनामः, हैतनामनः।</p>
<h2>Siddhanta Kaumudi</h2>
<hr />
<p>index: 6.4.170
sutra: न मपूर्वोऽपत्येऽवर्मणः</p>
<hr />
<p>मपूर्वोऽन्प्रकृत्या न स्यादपत्येऽणि । भाद्रसामः । मपूर्वः किम् ? सौत्वनः अपत्ये किम् ? चर्मणा परिवृतश्चार्मणो रथः । अवर्मणः किम् ? चक्रवर्मणोऽपत्यं चाक्रवर्मणः ।&lt;!वा हितनाम्न इति वाच्यम् !&gt; (वार्तिकम्) ॥ हितनाम्नोऽपत्यं हैतनामः - हैतनामनः ॥</p>
<h2>Balamanorama</h2>
<hr />
<p>index: 6.4.170
sutra: न मपूर्वोऽपत्येऽवर्मणः</p>
<hr />
<p><em>न मपूर्वोऽपत्येऽवर्मणः</em> - न मपूर्वो ।ञपत्येऽवर्मणः । भाद्रसाम इति । भद्रसाम्नो ।ञपत्यमिति विग्रहः । अणि टिलोपः । अनो मपूर्वत्वान्न प्रकृतिभावः । सौत्वन इति । सुत्वनोऽपत्यमिति विग्रहः । मपूर्वत्वाऽभावात्प्रकृतिभावः । चार्मण इति । 'परिवृतो रथः' इत्यणि टिलोपः । अण आपत्यत्वाऽभावात्प्रकृतिभावः । वा हितनाम्न इति । 'न मपूर्वः' इति प्रतिषेध॑इति शेषः । </p></div>