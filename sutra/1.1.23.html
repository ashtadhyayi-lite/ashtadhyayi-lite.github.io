<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.22.html"><button class="muted-button">Prev 1.1.22</button></a>
        <a href="1.1.24.html"><button class="muted-button">Next 1.1.24</button></a>
        </nav><h2 class="title">बहुगणवतुडति संख्या</h2><p class="sname"><font color=blue>1-1-23 बहुगणवतुडति सङ्ख्या</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.23
sutra: बहुगणवतुडति संख्या</p>
<hr />
<p>बहु-गण-वतु-डति संख्या</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.23
sutra: बहुगणवतुडति संख्या</p>
<hr />
<p>'बहु' शब्दः, 'गण' शब्दः, 'वतुँप्' प्रत्ययान्तशब्दः, तथा च 'डति' प्रत्ययान्तशब्दः एतेषाम् 'संख्या' इति संज्ञा भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.23
sutra: बहुगणवतुडति संख्या</p>
<hr />
<p>The words बहु and गण, and the words ending in the वतुँप् and डति प्रत्यय are known as 'संख्या'.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.23
sutra: बहुगणवतुडति संख्या</p>
<hr />
<p>बहु, गण, वतु, डति - इत्येते सङ्ख्यासंज्ञा भवन्ति । बहुकृत्वः,  बहुधा,  बहुकः, बहुशः, गणकृत्वः ; गणधा,  गणकः,  गणशः ; तावत्कृत्वः,  तावद्धा,  तावत्कः,  तावच्छः ; कतिकृत्वः, कतिधा,  कतिकः, कतिशः ।  बहुगणशब्दयोर्वैपुल्ये सङ्घे च वर्तमानयोरिह ग्रहणं नास्ति, सङ्ख्यावाचिनोरेव । भूर्यादीनां निवृत्त्यर्थं सङ्ख्यासंज्ञा विधीयते । &lt;!अर्धपूर्वपदश्च पूरणप्रत्ययान्तः सङ्ख्यासंज्ञो भवतीति वक्तव्यं समासकन्विध्यर्थम्!&gt; । अर्धपञ्चमशूर्पः - अर्धं पञ्चमं येषाम् इति बहुव्रीहौ कृते अर्धपञ्चमैः शूर्पैः क्रीतः । <b>तद्धितार्थो..</b> <a href="2.1.51.html">2.1.51</a> इति समासः । तत्र <b>दिक्सङ्ख्ये संज्ञायाम्</b> <a href="2.1.50.html">2.1.50</a> इत्यनुवृत्तेस्ततः सङ्ख्यापूर्वस्य द्विगुसंज्ञायां <a href="2.1.52.html">2.1.52</a> <b>शूर्पादञन्यतरस्याम्</b> <a href="5.1.26.html">5.1.26</a> इति अञ् ठञ् च । <b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इति लुक् । अर्धपञ्चमकः । सङ्ख्याप्रदेशाः <b>सङ्ख्या वंश्येन</b> <a href="2.1.19.html">2.1.19</a> इत्येवमादयः ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.23
sutra: बहुगणवतुडति संख्या</p>
<hr />
<p>एते सङ्ख्यासंज्ञाः स्युः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.23
sutra: बहुगणवतुडति संख्या</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'संख्या' इति संज्ञा । 'बहु', 'गण' एतयोः शब्दयोः, 'वतुँप्'प्रत्ययान्तशब्दयोः, तथा च 'डति'प्रत्ययान्तशब्दयोः अनेन सूत्रेण संख्यासंज्ञा भवति । </p>
<p><title>'बहु' शब्दः</title> </p>
<p>'बहु' इत्यस्य शब्दस्य द्वौ अर्थौ भवतः -</p>
<p>अ) बहु = अनेके (Many)  । यथा, वृक्षे बहूनि फलानि सन्ति ।  <b>अस्मिन् अर्थे बहुशब्दस्य संख्यासंज्ञा भवति । </b></p>
<p>आ) बहु = विपुरम् (Ample, A lot) । नद्या बहु जलं विद्यते । <b>अस्मिन् अर्थे बहुशब्दस्य संख्यासंज्ञा न भवति</b> ।</p>
<p><title>'गण' शब्दः</title></p>
<p>'गण' शब्दस्य अपि द्वौ अर्थौ स्तः ।</p>
<p>अ) गण = गणना (count) । यथा, तारकानां गणं न कर्तुं शक्यते ।  <b>अस्मिन् अर्थे गणशब्दस्य संख्यासंज्ञा भवति । </b></p>
<p>ब) गण = सङ्घः (group) । यथा, संस्कृतस्य छात्राणाम् अयं गणः । <b>अस्मिन् अर्थे गणशब्दस्य संख्यासंज्ञा न भवति । </b></p>
<p><title>'वतुँप्' प्रत्ययः</title></p>
<p>'वतुप्' इति कश्चन तद्धितप्रत्ययः । अयं प्रत्ययः द्वाभ्याम् सूत्राभ्याम् पाठितः अस्ति -</p>
<p>अ)  <b>यद्तदेतेभ्यः परिमाणे वतुप्</b> <a href="5.2.39.html">5.2.39</a> इत्यनेन यद् / तद् इत्येताभ्याम् वतुप्-प्रत्ययः विधीयते , याभ्यां 'यावत्' / 'तावत्' एतौ शब्दौ सिद्ध्यतः । </p>
<p>आ) <b>किमिदंभ्यां वो घः</b> <a href="5.2.40.html">5.2.40</a> इत्यनेन किम् / इदम्  इत्येताभ्याम् वतुप्-प्रत्ययः विधीयते, याभ्यां 'कियत्', 'इयत्' एतौ शब्दौ सिद्ध्यतः ।  </p>
<p>एतेषां चतुर्णाम् अपि शब्दानाम्  संख्यासंज्ञा भवति । अत्र एतत् स्मर्तव्यम् यत् 'संख्या' इति संज्ञा 'वतुँप्' प्रत्ययस्य संज्ञा नास्ति, अपि तु 'वतुँप्'प्रत्ययान्तशब्दानाम् (इत्युक्ते, 'यावत्', 'तावत्', 'कियत्', 'इयत्' एतेषाम् शब्दानाम्) इयं संज्ञा दीयते ।  </p>
<p><title>'डति' प्रत्ययः</title></p>
<p>'डति' इत्यपि कश्चन तद्धितप्रत्ययः । <b>किमः संख्यापरिमाणे डति च</b> <a href="5.2.41.html">5.2.41</a> इत्यनेन किम्-शब्दात् डति-प्रत्ययः विधीयते । अनेन 'कति' इति  शब्दः सिद्ध्यति । अस्य शब्दस्य अपि 'संख्या' संज्ञा भवति । अत्रापि एतत् ज्ञेयम् यत् 'डति'प्रत्ययस्य संख्यासंज्ञा न भवति, अपि तु 'डति'प्रत्ययान्तस्य 'कति'शब्दस्य इयं संज्ञा दीयते । </p>
<p><title>लौकिकाः संख्याशब्दाः</title></p>
<p><b> 'एक / द्वि / त्रि / ...' एतादृशाः शब्दाः ये सामान्यरूपेण भाषायाम् 'संख्या' इत्यनेनैव ज्ञायन्ते, तेषाम् अपि 'संख्या' इत्यनया व्याकरणविशिष्टसंज्ञया ग्रहणं क्रियते । </b> एतदर्थम् अष्टाध्याय्यां किमपि भिन्नं सूत्रम् न रचितम् अस्ति, यतः एतेषाम् लौकिकार्थः एव व्याकरणशास्त्रे अपि इष्यते । अतः यत्र कुत्रापि 'संख्या'शब्दं स्वीकृत्य किञ्चन कार्यम् उच्यते, तत्र सर्वत्र एक-द्वि-त्रि-आदयः शब्दाः अपि ग्रहीतव्याः । </p>
<p><title>प्रयोजनम्</title></p>
<p>अष्टाध्याय्यां 'संख्या' इयं संज्ञा बहुषु (30+) सूत्रेषु प्रयुक्ता दृश्यते । अस्याः संज्ञायाः साहाय्येन तत्र तत्र भिन्नानि कार्याणि उक्तानि सन्ति । यथा, 'प्रकाराणाम् गणना' यदा क्रियते तदा संख्यावाचकेभ्यः शब्देभ्यः <b>संख्याया विधार्थे धा</b> <a href="5.3.42.html">5.3.42</a> इत्यनेन 'धा' इति तद्धितप्रत्ययः भवति । यथा - </p>
<p>एकेन प्रकारेण = एकधा ।</p>
<p>द्वाभ्यां प्रकाराभ्याम् = द्विधा ।</p>
<p>पञ्चभिः प्रकारैः = पञ्चधा ।</p>
<p>बहुभिः प्रकारैः = बहुधा ।</p>
<p>कतिभिः प्रकारैः = कतिधा । </p>
<p>आदयः । </p>
<p><title> वार्त्तिकम् 1 - &lt;!अर्धपूर्वपदश्च पूरणप्रत्ययान्तः संख्यासंज्ञो भवतीति वक्तव्यं समासकन्विध्यर्थम्!&gt; ।</title></p>
<p>अर्थः - यस्य शब्दस्य पूर्वपदम् 'अर्ध' इति शब्दः अस्ति, उत्तरपदम् च पूरणप्रत्ययान्तः शब्दः अस्ति, तस्य शब्दस्य समासविधौ तथा च 'कन्'प्रत्ययस्य प्रयोगे 'संख्या' इति संज्ञा भवति । यथा, 'अर्थपञ्चम' इति शब्दः स्वीक्रियते चेत् - </p>
<p>अ) 'अर्धपञ्चमेन शूर्पेण क्रीतम्' अस्मिन् अर्थे द्विगुसमासस्य निर्माणसमये 'अर्धपञ्चम' शब्दस्य संख्यासंज्ञा भवति, अतः च <b>शूर्पादञन्यतरस्याम्</b> <a href="5.1.26.html">5.1.26</a> इत्यनेन विहितः अञ्-प्रत्ययः &lt;!प्राग्वतेः संख्यापूर्वपदानां तदन्तग्रहणमलुकि कर्तव्यम्!&gt; अनेन वार्त्तिकेन 'अर्धपञ्चम'शब्दात् अपि भवति -</p>
<p><pr></p>
<p>अर्धपञ्चमेन शूर्पेन क्रीतम् </p>
<p>= अर्धपञ्चम + शूर्प + अञ् [<b>शूर्पादञन्यतरस्याम्</b> <a href="5.1.26.html">5.1.26</a> इति अञ्-प्रत्ययः]</p>
<p>→ अर्धपञ्चम + शूर्प [<b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इति लुक्]         </p>
<p>→  अपञ्चमशूर्पः । </p>
<p></pr></p>
<p>आ) 'अर्धपञ्चमम् परिमाणम् अस्य' अस्मिन् अर्थे <b>संख्याया अतिशदन्तायाः कन्</b> <a href="5.1.22.html">5.1.22</a> इत्यनेन कन्-प्रत्ययं कृत्वा 'अर्धपञ्चमक' इति शब्दः सिद्ध्यति -</p>
<p><pr></p>
<p>अर्धपञ्चम + कन् [<b>संख्याया अतिशदन्तायाः कन्</b> <a href="5.1.22.html">5.1.22</a> इति कन्]</p>
<p>→ अर्धपञ्चमक</p>
<p></pr></p>
<p>एतौ द्वौ स्थलौ विहाय अन्यत्र 'अर्धपञ्चम'शब्दस्य संख्यासंज्ञा न भवति । यथा, <b>तस्य पूरणे डट्</b> <a href="5.2.48.html">5.2.48</a> इत्यनेन संख्या वाचिभ्यः शब्देभ्यः विहितः डट्-प्रत्ययः 'अर्धपञ्चम' शब्दस्य विषये न प्रवर्तते ।</p>
<p><title>वार्त्तिकम् 2 - &lt;!अध्यर्धग्रहणं च समासकन्विध्यर्थम्!&gt; ।</title></p>
<p>अर्थः - 'अध्यर्ध' अस्य शब्दस्य अपि समासविधौ तथा कन्-प्रत्ययस्य प्रयोगे संख्यासंज्ञा भवति ।  यथा - </p>
<p>अ) 'अध्यर्धेन शूर्पेण क्रीतम्' अस्मिन् अर्थे द्विगुसमासस्य निर्माणसमये 'अध्यर्ध' शब्दस्य संख्यासंज्ञा भवति, अतः च <b>शूर्पादञन्यतरस्याम्</b> <a href="5.1.26.html">5.1.26</a> इत्यनेन विहितः अञ्-प्रत्ययः &lt;!प्राग्वतेः संख्यापूर्वपदानां तदन्तग्रहणमलुकि कर्तव्यम्!&gt; अनेन वार्त्तिकेन 'अध्यर्ध'शब्दात् अपि भवति -</p>
<p><pr></p>
<p>अध्यर्धेन शूर्पेन क्रीतम् </p>
<p>= अध्यर्ध + शूर्प + अञ्  [<b>शूर्पादञन्यतरस्याम्</b> <a href="5.1.26.html">5.1.26</a> इति अञ्-प्रत्ययः]</p>
<p>→ अध्यर्ध + शूर्प [<b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इति लुक्]         </p>
<p>→  अध्यर्धशूर्पः । </p>
<p></pr></p>
<p>आ) 'अध्यर्धम् परिमाणम् अस्य' अस्मिन् अर्थे <b>संख्याया अतिशदन्तायाः कन्</b> <a href="5.1.22.html">5.1.22</a> इत्यनेन कन्-प्रत्ययं कृत्वा 'अध्यर्धक' इति शब्दः सिद्ध्यति -</p>
<p><pr></p>
<p>अध्यर्ध + कन् [<b>संख्याया अतिशदन्तायाः कन्</b> <a href="5.1.22.html">5.1.22</a> इति कन्]</p>
<p>→ अर्ध्यर्धक</p>
<p></pr></p>
<p>एतौ द्वौ स्थलौ विहाय अन्यत्र 'अध्यर्ध'शब्दस्य संख्यासंज्ञा न भवति । यथा, <b>तस्य पूरणे डट्</b> <a href="5.2.48.html">5.2.48</a> इत्यनेन संख्या वाचिभ्यः शब्देभ्यः विहितः डट्-प्रत्ययः 'अध्यर्ध' शब्दस्य विषये न प्रवर्तते ।</p>
<p><title>भाष्यकारस्य मतम्</title></p>
<!अध्यर्धग्रहणं च समासकन्विध्यर्थम्!> इति वार्त्तिकम् स्वीक्रियते चेत् _अध्यर्धपूर्वद्विगोर्लुगसंज्ञायाम्_ <a href="5.1.28.html">5.1.28</a> अस्मिन् सूत्रे अध्यर्थग्रहणम् व्यर्थम् भवति । अयं पक्षः भाष्यकारेण स्वीकृतः अस्ति ।  काशिकाकारस्तु  <!अध्यर्धग्रहणं च समासकन्विध्यर्थम्!> एतत् वार्त्तिकम् नैव पाठयति, अपितु _अध्यर्धपूर्वद्विगोर्लुगसंज्ञायाम्_ <a href="5.1.28.html">5.1.28</a> इत्यत्र अध्यर्धग्रहणस्य विशिष्टम् प्रयोजनम् प्रतिपादयति । अस्य विस्तरः _अध्यर्धपूर्वद्विगोर्लुगसंज्ञायाम्_ <a href="5.1.28.html">5.1.28</a> इत्यत्र द्रष्टव्यः ।

<p><title>उणादिसंज्ञकः डति-प्रत्ययः</title></p>
<p>'डति' इति कश्चन उणादिप्रत्ययः <b>पातेर्डति</b> (4.57) इत्यस्मिन् औणादिके सूत्रे पाठितः अस्ति । परन्तु तस्य अत्र ग्रहणं न  भवति । अस्मिन् सूत्रे निर्दिष्टः 'वतुँप्' शब्दः तद्धितसंज्ञकः, अतः तस्य साहचर्यात् केवलं तद्धितसंज्ञकस्यैव 'डति'प्रत्ययस्य अत्र ग्रहणं क्रियते । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.23
sutra: बहुगणवतुडति संख्या</p>
<hr />
<p><b>बहुगणवतुडति संख्या</b> - अथ षट्संज्ञाकार्यं वक्ष्यन् षट्संज्ञोपयोगिनीं सङ्ख्यासंज्ञामाह-बहुगण । बहुश्च गणस्च वतुश्च डतिश्चेति समाहारद्वन्द्वः । एतत्सङ्ख्यासंज्ञं स्यादित्यर्थः । फलितमाह-एते इति । बह्वादय इत्यर्थः । बहुगणशब्दाविह त्रित्वादिपरार्धान्तशङ्ख्याव्यापकधर्मविशेषवाचिनौ गृह्रेते । न तु वैपुल्यसङ्घवाचिनौ, सङ्ख्यायतेऽनयेति अन्वयर्थसंज्ञाविज्ञानात् । वतुडती प्रत्ययौ । संज्ञाविधावपीह तदन्तग्रहणं, केवलयोः प्रयोगानर्हत्वात् । वतुरिहयत्तदेतेभ्यः परिमाणे वतु॑विति तद्धितप्रत्ययो गृह्रते, न तुतेन तुल्यं क्रिया चेद्वति॑रिति वतिरपि, उकारानुबन्धात् । डतिरपिकिमः सङ्ख्यापरिमाणे डति च ॑ इति विहिस्ततद्धित एव गृह्रते, वतुना साहचर्यात् । न तु भातेर्डवतुरिति विहितः कृदपि । ननुसङ्ख्यायाः क्रियाभ्यावृत्तिगणने कृत्वसु॑जित्यादिसङ्ख्याप्रदेशेषु बह्वादीनामेव चतुर्णां ग्रहणं स्यात् । न तु लोकप्रसिद्धसङ्ख्यावाचकानामपि,कृत्रिमाकृत्रिमयोः कृत्रिमे कार्यसंप्रत्ययः॑ इति न्यायात् । ततश्च 'पञ्चकृत्वः' इत्यादि न स्यादिति चेन्न,सङ्ख्याया अतिशदन्तायाः कनि॑त्यत्र तिशदन्तपर्युदासबलेन सङ्ख्याप्रदेशेषु कृत्रिमाऽकृत्रिमन्यायाऽप्रवृत्तिज्ञापनात् । नहि विंशतितिंरशदादिशब्दानां कृत्रिमा सङ्ख्यासंज्ञाऽस्ति । नचैवं सति बहुगणग्रहणवैयथ्र्यं शङ्क्यं, तयोर्नियतविषयपरिच्छेदकत्वाऽभावेन लोकसिद्धसङ्ख्यात्वाऽभावात् । अत एव भाष्येएतत्सूत्रमतिदेशार्थं यदयमसङ्ख्यां संख्येत्याह॑ इत्युक्तं सङ्गच्छते इत्यस्तां तावत् । </p></div>