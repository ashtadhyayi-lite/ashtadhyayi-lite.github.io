<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.1.22.html">
            <button class="muted-button">Prev 1.1.22</button>
        </a>
        <a href="1.1.24.html">
            <button class="muted-button">Next 1.1.24</button>
        </a>
        </nav><h2>Kashika</h2>
<hr />
<p>index: 1.1.23
sutra: बहुगणवतुडति संख्या</p>
<hr />
<p>बहु, गण, वतु, डति - इत्येते सङ्ख्यासंज्ञा भवन्ति । बहुकृत्वः,  बहुधा,  बहुकः, बहुशः, गणकृत्वः ; गणधा,  गणकः,  गणशः ; तावत्कृत्वः,  तावद्धा,  तावत्कः,  तावच्छः ; कतिकृत्वः, कतिधा,  कतिकः, कतिशः ।  बहुगणशब्दयोर्वैपुल्ये सङ्घे च वर्तमानयोरिह ग्रहणं नास्ति, सङ्ख्यावाचिनोरेव । भूर्यादीनां निवृत्त्यर्थं सङ्ख्यासंज्ञा विधीयते । &lt;!अर्धपूर्वपदश्च पूरणप्रत्ययान्तः सङ्ख्यासंज्ञो भवतीति वक्तव्यं समासकन्विध्यर्थम्!&gt; । अर्धपञ्चमशूर्पः - अर्धं पञ्चमं येषाम् इति बहुव्रीहौ कृते अर्धपञ्चमैः शूर्पैः क्रीतः । <em>तद्धितार्थो..</em> [[2.1.51]] इति समासः । तत्र <em>दिक्सङ्ख्ये संज्ञायाम्</em> [[2.1.50]] इत्यनुवृत्तेस्ततः सङ्ख्यापूर्वस्य द्विगुसंज्ञायां [[2.1.52]] <em>शूर्पादञन्यतरस्याम्</em> [[5.1.26]] इति अञ् ठञ् च । <em>अध्यर्धपूर्वद्विगोर्लुगसंज्ञायाम्</em> [[5.1.28]] इति लुक् । अर्धपञ्चमकः । सङ्ख्याप्रदेशाः <em>सङ्ख्या वंश्येन</em> [[2.1.19]] इत्येवमादयः ॥</p>
<h2>Siddhanta Kaumudi</h2>
<hr />
<p>index: 1.1.23
sutra: बहुगणवतुडति संख्या</p>
<hr />
<p>एते सङ्ख्यासंज्ञाः स्युः ॥</p>
<h2>Balamanorama</h2>
<hr />
<p>index: 1.1.23
sutra: बहुगणवतुडति संख्या</p>
<hr />
<p><em>बहुगणवतुडति संख्या</em> - अथ षट्संज्ञाकार्यं वक्ष्यन् षट्संज्ञोपयोगिनीं सङ्ख्यासंज्ञामाह-बहुगण । बहुश्च गणस्च वतुश्च डतिश्चेति समाहारद्वन्द्वः । एतत्सङ्ख्यासंज्ञं स्यादित्यर्थः । फलितमाह-एते इति । बह्वादय इत्यर्थः । बहुगणशब्दाविह त्रित्वादिपरार्धान्तशङ्ख्याव्यापकधर्मविशेषवाचिनौ गृह्रेते । न तु वैपुल्यसङ्घवाचिनौ, सङ्ख्यायतेऽनयेति अन्वयर्थसंज्ञाविज्ञानात् । वतुडती प्रत्ययौ । संज्ञाविधावपीह तदन्तग्रहणं, केवलयोः प्रयोगानर्हत्वात् । वतुरिहयत्तदेतेभ्यः परिमाणे वतु॑विति तद्धितप्रत्ययो गृह्रते, न तुतेन तुल्यं क्रिया चेद्वति॑रिति वतिरपि, उकारानुबन्धात् । डतिरपिकिमः सङ्ख्यापरिमाणे डति च ॑ इति विहिस्ततद्धित एव गृह्रते, वतुना साहचर्यात् । न तु भातेर्डवतुरिति विहितः कृदपि । ननुसङ्ख्यायाः क्रियाभ्यावृत्तिगणने कृत्वसु॑जित्यादिसङ्ख्याप्रदेशेषु बह्वादीनामेव चतुर्णां ग्रहणं स्यात् । न तु लोकप्रसिद्धसङ्ख्यावाचकानामपि,कृत्रिमाकृत्रिमयोः कृत्रिमे कार्यसंप्रत्ययः॑ इति न्यायात् । ततश्च 'पञ्चकृत्वः' इत्यादि न स्यादिति चेन्न,सङ्ख्याया अतिशदन्तायाः कनि॑त्यत्र तिशदन्तपर्युदासबलेन सङ्ख्याप्रदेशेषु कृत्रिमाऽकृत्रिमन्यायाऽप्रवृत्तिज्ञापनात् । नहि विंशतितिंरशदादिशब्दानां कृत्रिमा सङ्ख्यासंज्ञाऽस्ति । नचैवं सति बहुगणग्रहणवैयथ्र्यं शङ्क्यं, तयोर्नियतविषयपरिच्छेदकत्वाऽभावेन लोकसिद्धसङ्ख्यात्वाऽभावात् । अत एव भाष्येएतत्सूत्रमतिदेशार्थं यदयमसङ्ख्यां संख्येत्याह॑ इत्युक्तं सङ्गच्छते इत्यस्तां तावत् । </p></div>