<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.2.4.html"><button class="muted-button">Prev 4.2.4</button></a>
        <a href="4.2.6.html"><button class="muted-button">Next 4.2.6</button></a>
        </nav><h2>Sandhi Samaasa Split</h2>
<hr />
<p>index: 4.2.5
sutra: संज्ञायां श्रवणाश्वत्थाभ्याम्</p>
<hr />
<p>'नक्षत्रेण युक्तः कालः' (इति) श्रवण-अश्वत्थाभ्याम् संज्ञायां लुप्</p>
<h2>Neelesh Sanskrit Brief</h2>
<hr />
<p>index: 4.2.5
sutra: संज्ञायां श्रवणाश्वत्थाभ्याम्</p>
<hr />
<p>'युक्तः कालः' अस्मिन् अर्थे 'श्रवण' तथा 'अश्वत्थ' शब्दाभ्याम् प्रयुक्तस्य तद्धितप्रत्ययस्य  संज्ञायाः निर्देशे लुप् भवति । </p>
<h2>Kashika</h2>
<hr />
<p>index: 4.2.5
sutra: संज्ञायां श्रवणाश्वत्थाभ्याम्</p>
<hr />
<p>अविशेषे लुप् विहितः पूर्वेण, विशेषार्थोऽयमारम्भः। श्रवनशब्दादश्वत्थशब्दाच् च उत्पन्नस्य प्रत्ययस्य लुब् भवति संज्ञायां विषये। श्रवणारात्रिः। अश्वत्थो मुहूर्तः। लुपि युक्तवद्भावः कस्मान् न भवति? निपातनात् <b>विभाषा फाल्गुनीश्रवणाकार्त्तिकीचैत्रीभ्यः</b> <a href="4.2.23.html">4.2.23</a> इति। संज्ञायाम् इति किम्? श्रावणी, आश्वत्थी रात्रिः।</p>
<h2>Siddhanta Kaumudi</h2>
<hr />
<p>index: 4.2.5
sutra: संज्ञायां श्रवणाश्वत्थाभ्याम्</p>
<hr />
<p>विशेषार्थोऽयमारम्भः । श्रवणा रात्रिः । अश्वत्थो मुहूर्तः । संज्ञायां किम् । श्रावणी । आश्वत्थी ॥</p>
<h2>Balamanorama</h2>
<hr />
<p>index: 4.2.5
sutra: संज्ञायां श्रवणाश्वत्थाभ्याम्</p>
<hr />
<p><b>संज्ञायां श्रवणाश्वत्थाभ्याम्</b> - संज्ञायाम् । श्रवणाऽआत्थाभ्यां परस्य नक्षत्र प्रत्ययस्य लुप् स्यात्संज्ञायामित्यर्थः । ननु लुबविशेषे॑ इत्येव सिद्धे किमर्थमिदमित्यत आह — विशेषार्थोऽयमारम्भ इति । श्रवणा रात्रिरिति । श्रवणयुक्तचन्द्रमसा युक्ता रात्रिरित्यर्थः ।विभाषा फाल्गुनीश्रवणे॑ति सूत्रे श्रवणेति निर्देशस्य सामान्यापेक्षत्वादपोर्णमास्यामपि युक्तवद्भावो नेति विज्ञायते । अतःश्रवणा रात्रि॑रिति सिद्धमिति प्रकृतसूत्रे भाष्ये स्पष्टम् । अआत्थो मुहूर्त इति । अआत्थो नाम अइआनीनक्षत्रम् । तेन युक्तः अआत्थः — मुहूर्तविशेषो ज्यौतिषे प्रसिद्धः ।</p>
<h2>Padamanjari</h2>
<hr />
<p>index: 4.2.5
sutra: संज्ञायां श्रवणाश्वत्थाभ्याम्</p>
<hr />
<p>विशेषार्थोऽयमारम्भ इति । न तु संज्ञायां नियमार्थः; विधिसम्भवे नियमायोगात्,'श्रवणाकार्तिकी'  इत्यसंज्ञायामपि लुपो दर्शनाच्च । लुपि युक्तवद्भावः कस्मान्न भवतीति । श्रवणा रात्रिरित्यत्र । निपातनादिति । ङीप्त्वत्र प्रत्ययलक्षणेन भवति; ठण् योऽकारःऽ इति विज्ञानात् ॥</p></div>