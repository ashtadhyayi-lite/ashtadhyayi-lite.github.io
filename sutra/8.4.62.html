<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.61.html"><button class="muted-button">Prev 8.4.61</button></a>
        <a href="8.4.63.html"><button class="muted-button">Next 8.4.63</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p>झयः हः पूर्वस्य सवर्णः अन्यतरस्याम् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p>झय्-वर्णात् परस्य हकारस्य विकल्पेन पूर्वसवर्णः (वर्गचतुर्थः) आदेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p>A हकार following a झय् letter is optionally converted to the पूर्वसवर्ण वर्गचतुर्थ.  </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p>झय्-प्रत्याहारेण वर्गप्रथमाः, वर्गद्वितीयाः, वर्गतृतीयाः, वर्गचतुर्थाः निर्दिश्यन्ते । एतेषां परस्य हकारस्य विकल्पेन पूर्वसवर्णादेशः विधीयते । संवार-नाद-घोष-महाप्राण-हकारस्य तादृशः एव पूर्वसवर्णः वर्गचतुर्थः वर्णः आदेशरूपेण आगच्छति । यथा -</p>
<p>1) वाग् + हरि → वाग्घरि, वाग्हरि ।</p>
<p>2) अज् + हलौ → अज्झलौ,  अज्हलौ ।</p>
<p>3) मधुलिड् + हसति → मधुलिड्ढसति, मधुलिड्हसति ।    </p>
<p>4) तद् + हितम् → तद्धितम् , तद्हितम् ।</p>
<p>5) त्रिष्टुब् + हि → त्रिष्टुब्भि, त्रिष्टुब्हि ।</p>
<p>विशेषः - अस्मिन् सूत्रे <b>अनुस्वारस्य ययि परसवर्णः</b> <a href="8.4.58.html">8.4.58</a> इत्यस्मात् केवलम् 'सवर्णः' इति अनुवर्तते । तथा च, <b>उदः स्थास्तम्भोः पूर्वस्य</b> <a href="8.4.61.html">8.4.61</a> इत्यस्मात् 'पूर्वस्य' इति स्वीकृत्य 'पूर्वस्य सवर्णः = पूर्वसवर्णः' इति अर्थविधानम् क्रियते ।                              </p>
<h2 id="kashika">Kashika</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p>झयः उत्तरस्य पूर्वसवर्णादेशो भवति अन्यतरस्याम्। वाग्घसति, वाघसति। स्वलिड् ढसति, श्वलिड् हसति। अग्निचिद् धसत्। अग्निचिद् हसति। सोमसुद् धसति, सोमसुद् हसति। त्रिष्टुब् भसति, त्रिष्टुब् हसति। झयः इति किम्? प्राङ् हसति। भवान् हसति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p>झयः परस्य हस्य पूर्वसवर्णो वा स्यात् । घोषवतो नादवतो महाप्राणस्य संवृतकण्ठस्य हस्य तादृशो वर्गचतुर्थं एवादेशः । वाग्घरिः । वाग्हरिः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p>झयः परस्य हस्य वा पूर्वसवर्णः। नादस्य घोषस्य संवारस्य महाप्राणस्य तादृशो वर्गचतुर्थः। वाग्घरिः, वाग्हरिः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p><b>झयो होऽन्यतरस्याम्</b> - झयो हः । झय इति पञ्चमी ।परस्ये॑त्यध्याहार्यम् । 'ह' इति । षष्ठी ।उदः स्थास्तम्भो॑रित्यतःपूर्वस्ये॑ति,अनुस्वारस्य ययी॑त्यतः 'सवर्ण' इति चानुवर्तते, तदाह — इयः परस्येत्यादिना ।वाग्घरि॑रित्युदाहरणम् । वाच्शब्दश्चकारान्तः, कुत्वं जश्त्वम् । वाग्-हरिरिति स्थिते हकारस्य पूर्वसवर्णविधौ गकारः पूर्वो निमित्तम्, तत्सवर्णाः कखगघङाः पञ्च । तेषां हकारेण स्थानिना स्थानत आन्तर्यमविशिष्टम् । आभ्यन्तरप्रयत्नसाम्यं तु पञ्चानामपि हकारेण स्थानिना न विद्यते, स्पृष्टविवृतप्रयत्नबेदात् । अतो बाह्रयत्नत आन्तर्यमादाय पञ्चस्वन्यतमव्यवस्थामाह — घोषवत इत्यादिना । स्थानीभूतो हकारो घोषनादसंवानमहाप्राणाख्ययत्नचतुष्टयवान्, तस्य क-ख-ग-घ-ङेषु प्रथमतृतीयपञ्चमा न भवन्ति, तेषामल्पप्राणत्वात् । द्वितीयः खकारोऽपि न भवति, तस्याऽघोषस्वासविवारयत्नकत्वात् । चतुर्थस्तु घकारो घोषनादसंवारमहाप्राणवान् । अतः स एव घकारो हकारस्य (स्थाने) भवतीत्यर्थः । ततश्च वाग्घरिरिति भवति । पूर्वसवर्णभावे तु वाग् हरिरिति रूपम् ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 8.4.62
sutra: झयो होऽन्यतरस्याम्</p>
<hr />
<p>उदाहरणेषु हकारस्य महाप्राणस्य सोष्मणो घोषवतस्तादृश एवं घकारादयश्चतुर्था भवन्ति ॥</p></div>