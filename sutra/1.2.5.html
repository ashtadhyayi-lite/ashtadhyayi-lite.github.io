<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.2.4.html"><button class="muted-button">Prev 1.2.4</button></a>
        <a href="1.2.6.html"><button class="muted-button">Next 1.2.6</button></a>
        </nav><h2 class="dev">असंयोगाल्लिट् कित्</h2><p class="sname"><font color=blue>1-2-5 असंयोगात् लिट् कित्</font> <font color="DeepPink"> अपित्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p>असंयोगात् अपित् लिट् कित्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p>संयोगभिन्नवर्णात्  परस्य लिट्-लकारस्य अपित् प्रत्ययः कित्वत् भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p>For a verb root that does not end in a संयोग, the अपित् प्रत्यय of  लिट्-लकार behaves like a कित् प्रत्यय.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p>यदि धातोः अन्ते संयोगः नास्ति, तर्हि तस्मात् अग्रे विद्यमानाः लिट्-लकारस्य अपित्-प्रत्ययाः कित्वत् भवन्ति । </p>
<p>कित्वस्य प्रामुख्येन प्रयोजनत्रयम् - </p>
<ol>
<li><b>क्ङिति च</b> <a href="1.1.5.html">1.1.5</a> इत्यनेन गुणवृद्धिनिषेधः भवति । </li>
</ol>
<p>यथा, कृ-धातोः लिट्-लकारस्य आत्मनेपदस्य  प्रथमपुरुष-एकवचनस्य रूपम् 'चक्रे' एतादृशम् सिद्ध्यति -</p>
<p>कृ + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ कृ + कृ + ल् [<b>लिटि धातोरनभ्यासस्य</b> <a href="6.1.8.html">6.1.8</a> इति द्वित्वम्] </p>
<p>→ कर् + कृ + ल् [<b>उरतः</b> <a href="7.4.66.html">7.4.66</a> इति ऋकारस्य अकारादेशः । <b>उरण् रपरः</b> <a href="1.1.51.html">1.1.51</a> इति सः रपरः]</p>
<p>→ क + कृ + ल् [<b>हलादि शेषः</b> <a href="7.4.60.html">7.4.60</a> इति रेफस्य लोपः]</p>
<p>→ च + कृ + ल् [<b>कुहोश्चुः</b> <a href="7.4.62.html">7.4.62</a> इति ककारस्य चकारः]</p>
<p>→ च + कृ + त [<b>तिप्तस्..</b> <a href="3.4.78.html">3.4.78</a> इति आत्मनेपदस्य प्रथमपुरुषैकवचनस्य 'त' प्रत्ययः]</p>
<p>→ च + कृ + एश् [<b>लिटस्तझयोरेशिरेच्</b> <a href="3.4.81.html">3.4.81</a> इति त-प्रत्ययस्य एश्-आदेशः]</p>
<p>अत्र 'त' इति लिट्लकारस्य प्रत्ययः आर्धधातुकः अस्ति । अतः वस्तुतः <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन अङ्गस्य ऋकारस्य अत्र गुणादेशः विधीयते । परन्तु, अत्र 'त' प्रत्ययः अपित्-अस्ति, अतः वर्तमानसूत्रेण सः कित्वत् भवति, अतः <b>क्ङिति च</b> <a href="1.1.5.html">1.1.5</a> इत्यनेन गुणनिषेधः भवति । अतः अत्र केवलं यणादेशं कृत्वा रूपं सिद्ध्यति ।     </p>
<p>→ चक्रे [<b>इको यणचि</b> <a href="6.1.77.html">6.1.77</a> इति यणादेशः]</p>
<p>एवमेव वृत्-धातोः लिट्लकारस्य प्रथमपुरुषैकवचनस्य रूपम् ववृते, वृध्-धातोः लिट्लकारस्य प्रथमपुरुषैकवचनस्य रूपम् ववृधे - एतादृशानि रूपाणि अपि सिद्ध्यन्ति । </p>
<ol>
<li><b>वचिस्वपियजादीनां किति</b> <a href="6.1.15.html">6.1.15</a> इत्यनेन सम्प्रसारणम् विधीयते ।  यथा, वच्-धातोः लिट्-लकारस्य प्रथमपुरुषद्विवचनस्य रूपम् एतादृशम् सिद्ध्यति - </li>
</ol>
<p>वच् + लिट्   [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ वच् वच् + लिट् [<b>लिटि धातोरनभ्यासस्य</b> <a href="6.1.8.html">6.1.8</a> इति द्वित्वम्] </p>
<p>→ व वच् + लिट् [<b>हलादि शेषः</b> <a href="7.4.60.html">7.4.60</a> इति चकारस्य लोपः]      </p>
<p>→ व वच् + तस् [<b>तिप्तस्झि...</b> <a href="3.4.78.html">3.4.78</a> इति तस् -प्रत्ययः]    </p>
<p>→ व वच् + अतुस् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति तस्-इत्यस्य अतुस्-आदेशः ]</p>
<p>अत्र  'तस्' इति लिट्लकारस्य प्रत्ययः आर्धधातुकः अस्ति । अयम्  प्रत्ययः अपित्-अस्ति, अतः वर्तमानसूत्रेण सः कित्वत् भवति, अतः <b>वचिस्वपियजादीनां किति</b> <a href="6.1.15.html">6.1.15</a>  इत्यनेन सम्प्रसारणम् विधीयते ।       <a href="1.1.5.html">1.1.5</a> इत्यनेन गुणनिषेधः भवति । अतः अत्र केवलं यणादेशं कृत्वा रूपं सिद्ध्यति </p>
<p>→ उ उच् + अतुस् [  <b>वचिस्वपियजादीनां किति</b> <a href="6.1.15.html">6.1.15</a>  इत्यनेन सम्प्रसारणम्]</p>
<p>→ ऊचतुः  [विसर्गनिर्माणम्]</p>
<p>एवमेव यज्-धातोः लिट्-लकारस्य प्रथमपुरुषस्य द्विवचनम् 'ईजतुः' तथा व्यध्-धातोः  लिट्-लकारस्य प्रथमपुरुषस्य द्विवचनम् 'विविधतुः' एतादृशानि रूपाणि सिद्ध्यन्ति ।</p>
<ol>
<li>कित्-प्रत्यये परे  <b>अनिदितां हलः उपधायाः क्ङिति</b> <a href="6.4.24.html">6.4.24</a> इत्यनेन अनिदित्सु धातुषु नकारलोपः अपि भवति । परन्तु अनिदित्-धातूनां विषये अन्ते संयोगः विद्यते (यथा - मन्थ्, स्रन्स्, ध्वन्स् - आदयः), अतः एतेषां विषये वर्तमानसूत्रस्य प्रसक्तिः नास्ति (स्मर्तव्यम् -  वर्तमानसूत्रे 'असंयोगात्' इति उक्तमस्ति) । अत्र एतेषां धातूनाम् विषये लिट्-लकारस्य प्रत्ययाः कित्वत् न भवन्ति । अतः अत्र <b>अनिदितां हलः उपधायाः क्ङिति</b> <a href="6.4.24.html">6.4.24</a> इत्यनेन नकारलोपः अपि न विधीयते । यथा, स्रन्स्-धातोः लिट्-लकारस्य आत्मनेपदस्य  प्रथमपुरुषैकवचनस्य रूपम् 'सस्रंसे' इति जायते । अत्र नकारलोपः न भवति ।</li>
</ol>
<p>ज्ञातव्यम् - </p>
<ol>
<li>
<p><b>तिप्तस्..</b> <a href="3.4.78.html">3.4.78</a> इत्यनेन ये अष्टादश तिङ्-प्रत्ययाः विधीयन्ते तेषु केवलं तिप्/सिप्/मिप्-एते त्रयः प्रत्ययाः पित्-प्रत्ययाः सन्ति । अतः अस्य सूत्रस्य प्रसक्ति एतेषां त्रयाणाम् विषये नास्ति । यथा, कृ-धातोः लिट्-लकारस्य प्रथमपुरुषैकवचनस्य रूपम् 'चकार' इत्यत्र <b>अचो ञ्णिति</b> <a href="7.2.115.html">7.2.115</a> इत्यनेन अङ्गस्य वृद्धिं कृत्वा रूपं सिद्ध्यति ।</p>
</li>
<li>
<p>यद्यपि अनिदित्-धातूनां विषये अस्य सूत्रस्य प्रसक्तिः नास्ति, तथापि <b>ईन्धिभवतिभ्यां च</b> <a href="1.2.6.html">1.2.6</a> इत्यनेन ईन्ध्-धातोः विषये लिट्लकारस्य प्रत्ययाः कित्वत् भवन्ति । तथा च,  &lt;!अत्रैष्टिः श्रन्थिग्रन्थिदम्भिस्वञ्जीनामिति वक्तव्यम्!&gt; अनेन वार्तिकेन श्रन्थ्, ग्रन्थ्, दम्भ्, स्वञ्ज् - एतेषां विषये अपि  लिट्लकारस्य प्रत्ययाः कित्वत् भवन्ति ।         </p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p>अपितिति वर्तते । असंयोगान्ताद् धातोः परो लिट् प्रत्ययः अपित् किद् भवति । बिधिदतुः, बिभिदुः ; चिच्छिदतुः, चिच्छिदुः ;  ईजतुः, ईजुः । असंयोगादिति किम् ? संस्रसे, दध्वंसे ।  अपित् इत्येव - बिभेदिथ ॥</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p>असंयोगात्परोऽपिल्लिट्कित्स्यात् । क्ङिति च &lt;{SK2217}&gt; इति निषेधात् सार्वधातुकार्धातुकयोः &lt;{SK2168}&gt; इति गुणो न । द्वित्वात्परत्वाद्यणि प्राप्ते ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p>असंयोगात्परोऽपिल्लिट् कित् स्यात्। सिषिधतुः। सिषिधुः। सिषेधिथ। सिषिधथुः। सिषिध। सिषेध। सिषिधिव। सिषिधिम। सेधिता। सेधिष्यति। सेधतु। असेधत्। सेधेत्। सिध्यात्। असेधीत्। असेधिष्यत्। एवम्  -  {$ {! 4 चिती !} संज्ञाने $}॥ {$ {! 5 शुच !} शोके $}   {$ {! 6 गद !} व्यक्तायां वाचि $} ॥ गदति॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p><b>असंयोगाल्लिट् कित्</b> - असंयोगाल्लिट् । अपिदिति । 'सार्वधातुकमपित्' इत्यतस्तदनुवृत्तेरिति भावः । 'सार्वधातुकमपित्' इति ङित्त्वं तु नात्र प्रवर्तते, लिडादेशानामार्धधातुकत्वादिति बोध्यम् । कित्त्वस्य फलमाह —  क्ङिति चेति । द्वित्वादिति । कृ ए स्थिते लिटि धातोरिति द्वित्वात्परत्वादिको बोध्यम् । कित्त्वस्य फलमाह —  क्ङिति चेति । द्वित्वादिति । कृ ए इति स्थिते लिटि धातोरिति द्वित्वं न स्यादिति भावः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 1.2.5
sutra: असंयोगाल्लिट् कित्</p>
<hr />
<p>लिटाऽऽक्षिप्तो धातुरसंयोगग्रहणेन विशेष्यत इत्याह असंयोगान्ताद्धातोरिति । ननु चात्र पर्युदासत्वमुक्तं प्रतीयते, ततश्च संयोगान्तसदृशाद् हलन्तदेव स्याद्-बिभिदतुः,बिभिदुरित्यादौ; निन्यतुरित्यादौ तु न स्यात् ? ज्ञापकात् सिद्धम्, यदयम् ऽऋतश्च संयोगादेर्गुणःऽ इति सस्मरतुरित्यादौ गुणं विधते, तज्ज्ञापयति-नात्र नञिवयुक्तन्यायो धातुमात्रस्यैव ग्रहणमिति । ङ्त्वे प्रिकृते कित्वातिदेशस्य प्रयोजनम्  - ईजनम्, ईजत्ः, ईजुः, यजादीनां कितीति सम्प्रसारणं यथा स्यात्; जजागरतुः, जजागरुः-ऽजाग्रोविचिण्णल्ङ्त्सुऽ ईति गुणो यथा स्यात् । यदि पुनर्गाङ्कुटादिभ्योऽपि कित्वमेवातिदिश्येत ? नैवं शक्यम्; इह हि दोषः स्याद् - ऽणु स्तुतौऽऽधू विधूननेऽ तृच्, नुविदा धुविदा - ऽर्श्युकः कितिऽ इतीट्प्रतिषेधः प्राप्नोति, यथा-लूत्वा, लूनः ? नैष दोषः; पूर्वस्य कार्यतिदेशोऽयमित्युक्तम् । इह तर्हि कुटित्वा, पुटित्वा - ऽन क्त्वा सेट्ऽ इत्यातिदेशिकस्यापि कित्वस्य प्रतिषेधो नातिदेशिकस्य भवतीति, सत्यम्; असति क्त्वाग्रहणे, सति तु तस्मिन् सनः ऽन क्त्वा सेट्ऽ इति निषेधो न लभ्यते इत्यज्ञापकं वक्ष्यते-ऽन क्त्वा सेट्ऽ इति निषेधो नातिदएशिकस्य भवतीति, सत्यम्; असति कत्वाग्रहणे, सति तु तस्मिन् सनः ऽन क्त्वा सेट्ऽ इति निषेधो न लभ्यते इत्यज्ञापकं तत्र ढल्ग्रहणम् । तथा ऽसार्वधातुकमपिद्ऽ इति कित्वातिदेशे जागृतः, जाग्रतीति गुणः स्याद्, ङ्त्वाइतिदेशे त्वविचिण्णल्ङ्त्स्विति पिर्युदासो भवति । ऽऋदुपधेभ्यो लिटः कित्वं गुणात् पूर्वविप्रतिषेधेनऽ । कित्वस्यावकाशः-ऋजतुः, ऋजुः न ह्यत्र विध्यन्तरस्य कस्यचित्प्रसङ्गः; गुणस्यावकाशः - वर्तित्वा,वर्धित्वा; ववृते, ववृधुरित्यत्रोभयप्रसङ्गे कित्वं भवति पूर्वविप्रतिषेधेन । इह तु बिबिदतुः बिभिदुः, नित्यत्वादेव कित्वं सिद्धम्; तद्धि कृतेऽपि गुणे प्राप्नोत्यकृतेऽपि, गुणस्तु कित्वे सति न प्राप्नोति । ववृते इत्यत्र तु गुणे कृते संयोगान्तत्वात् कित्वं न प्राप्नोतीत्युभयमनित्यमिति पूर्वविप्रतिषेध उच्यते । स चायं कार्यातिदेशपक्षे स्फुटमेव वक्तव्यः । तथा हि-अनेनैव कित्कार्यातिदेश ईजतुरित्यादौ यत्र विध्यन्तरस्याप्रसङ्गस्तत्र सम्प्रसारणमितदिश्य चरितार्थमतिदेशं परत्वाद् गुणो बाधेत । शास्त्रातिदेशे वा ऽक्ङिति चऽ इत्येतच्छास्त्रमतिदिश्यते, तच्च यद्यपि गुणस्यापवादभूतम्, तथाप्यन्यत्र चरितार्थत्वाद् दुर्बलेनातिदेशेनातिदिष्टः ऽक्ङिति चऽ इति प्रतिषेधो दुर्बल इति तं बाधित्वा गुणः स्यादेव ॥</p></div>