<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.125.html">
            <button class="muted-button">Prev 4.2.125</button>
        </a>
        <a href="4.2.127.html">
            <button class="muted-button">Next 4.2.127</button>
        </a>
        </nav><h2>Kashika</h2>
<hr />
<p>index: 4.2.126
sutra: कच्छाग्निवक्त्रवर्त्तोत्तरपदात्</p>
<hr />
<p>देशे इत्येव उत्तरपदशब्दः प्रत्येकमभिसम्बध्यते। कच्छाद्युत्तरपदाद् देशवाचिनः। प्रातिपदिकाच् च अवृद्धाद् वृद्धाच् च वुञ् प्रत्ययो भवति शैषिकः। छणोरपवादः। दारुकच्छकः। पैप्पलीकच्छकः। काण्डाग्नकः। वैभुजाग्नकः। ऐन्द्रवक्त्रकः। सैन्धुवक्त्रकः। बाहुवर्तकः। चाक्रवर्तकः।</p>
<h2>Siddhanta Kaumudi</h2>
<hr />
<p>index: 4.2.126
sutra: कच्छाग्निवक्त्रवर्त्तोत्तरपदात्</p>
<hr />
<p>देशवाचिनो वृद्धादवृद्धाच्च वुञ् स्यात् । दारुकच्छकः । काण्डाग्नकः । सैन्धुवक्त्रकः । बाहुवर्तकः ॥ </p>
<h2>Balamanorama</h2>
<hr />
<p>index: 4.2.126
sutra: कच्छाग्निवक्त्रवर्त्तोत्तरपदात्</p>
<hr />
<p><em>कच्छाग्निवक्त्रगर्त्तोत्तरपदात्</em> - कच्छाग्नि । कच्छ, अग्नि, वक्त, वर्त-एतदुत्तरपदादित्यर्थः । शेषपूरणेन सूत्रं व्याचष्टे — देशवाचिन इति । छाऽणोरपवादः । दारुकच्छक इति । दारुकच्छे भव इत्यर्थः । काण्डाग्नक इति । काण्डाग्नौ भव इत्यथः । अकादेशेयस्येति चे॑ति इकारलोपः । सैन्धुवक्रक इति । सिन्धुवक्रे भव इत्यर्थः । बाहुवर्तक इति । बहुवर्ते भव इत्यर्थः । </p>
<h2>Padamanjari</h2>
<hr />
<p>index: 4.2.126
sutra: कच्छाग्निवक्त्रवर्त्तोत्तरपदात्</p>
<hr />
<p>कच्छशब्दार्थमुतरपदग्रहणम् । स हि केवलोऽपि कूलाख्ये देशे वर्तते, इतरेषां तु केवलानां देशवृत्यसम्भवादेव तदन्तविधिः सिद्धः । कच्छाद्यन्तादित्युच्यमाने बहुच्पूर्वादपि स्यादित्युतरपदग्रहणम् ॥</p></div>