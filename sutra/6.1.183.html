<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.182.html"><button class="muted-button">Prev 6.1.182</button></a>
        <a href="6.1.184.html"><button class="muted-button">Next 6.1.184</button></a>
        </nav><h2>Kashika</h2>
<hr />
<p>index: 6.1.183
sutra: दिवो झल्</p>
<hr />
<p>दिवः परा झलादिर्विभक्तिः न उदात्ता भवति। द्युभ्याम्। द्युभिः। सावेकाचः <a href="6.1.168.html">6.1.168</a> इति <b>ऊडिदम्पदाद्यप्पुम्रैद्युभ्यः</b> <a href="6.1.171.html">6.1.171</a> इति वा प्राप्तिः प्रतिषिध्यते। झलि इति किम्? दिवा।</p>
<h2>Siddhanta Kaumudi</h2>
<hr />
<p>index: 6.1.183
sutra: दिवो झल्</p>
<hr />
<p>दिवः परा झलादिर्विभक्तिर्नोदात्ता । द्युभिरक्तुभिः (द्युभि॑र॒क्तुभिः॑) । झलिति किम् । उपत्वाग्ने दिवेदिवे (उप॑त्वाग्ने दि॒वेदि॑वे) ।</p>
<h2>Padamanjari</h2>
<hr />
<p>index: 6.1.183
sutra: दिवो झल्</p>
<hr />
<p>झलादिरिति। कथं पुनरसति सप्तमीनिर्देशे तदादिविधिर्भवति; केवलझलात्मिकाया विभक्तेरभावात्, अस्तु तर्हि तदन्तविधिः, का पुनर्झलन्ता विभक्ति, शसादिः सकारान्ता ? एवं तर्हि'षट्त्रिचतुर्भ्या हलादिः'  इत्यत आदिग्रहणमनुवर्तते, दिवः परा विभक्तिर्नोदाता भवति, कीदृशी ? यस्या झलादिरिति। अयं योगः शक्योऽवक्तुम्। कथम् ? एवं वक्ष्यामि - ठष्टनो दीर्घात्, दिवोझलादिः, शतरनुमो नदी चऽ इति, ठूडिदम्ऽ इत्यादौ च दिवो ग्रहणं न करिष्यमि ? एवमपि'नृ चान्यतरस्याम्'  इत्युतरसूत्रे तत्र झल्ग्रहणं कर्तव्यम्,'नदि च'  इति चकारश्च क्रियत इति नास्ति लाघवे विशेषः ॥</p></div>