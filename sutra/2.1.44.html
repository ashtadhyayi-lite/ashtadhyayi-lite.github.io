<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="2.1.43.html"><button class="muted-button">Prev 2.1.43</button></a>
        <a href="2.1.45.html"><button class="muted-button">Next 2.1.45</button></a>
        </nav><h2>Kashika</h2>
<hr />
<p>index: 2.1.44
sutra: संज्ञायाम्</p>
<hr />
<p>संज्ञायां विषये सप्तयन्तं सुपा सह समस्यते, तत्पुरुषश्च समासो भवति। संज्ञा समुदायोपाधिः। तेन नित्यसमास एव अयम्, न हि वाक्येन संज्ञा गम्यते। अरण्येतिलकाः। अरण्येमाषाः। वनेकिंशुकाः। वने बिल्वकाः। कूपेपिशाचकाः। <b>हलदन्तात् सप्तम्याः संज्ञायाम्</b> <a href="6.3.9.html">6.3.9</a> इत्यलुक्।</p>
<h2>Siddhanta Kaumudi</h2>
<hr />
<p>index: 2.1.44
sutra: संज्ञायाम्</p>
<hr />
<p>सप्तम्यन्तं सुपा प्राग्वत् संज्ञायाम् । वाक्येन संज्ञानवगमान्नित्यसमासोऽयम् । अरण्येतिलकाः । वनेकसेरुकाः । हलदन्तात्सप्तम्या &lt;{SK966}&gt; इत्यलुक् ॥ </p>
<h2>Balamanorama</h2>
<hr />
<p>index: 2.1.44
sutra: संज्ञायाम्</p>
<hr />
<p><b>संज्ञायाम्</b> - संज्ञायाम् ।सप्तमी॑त्यनुवर्तते । तदाह — सप्तम्यन्तमित्यादि । 'अरण्येतिलका' इति 'वनेकशेरुका' इति च संज्ञाशब्दौ ।हलदन्तात्सप्तम्याः॑ इत्यलुक् ।क्तेनाहो । अहोरात्रयोरवयवा इति विग्रहः । सप्तमीत्यनुवर्तते । क्तेनेति तदन्तग्रहणं । तदाह — अह्नो रात्रेश्चेति । अहरवयवस्योदाहरति — पूर्वाह्णकृतमिति । रात्र्यवयवस्योदाहरति — अपररात्रकृतमिति । </p></div>