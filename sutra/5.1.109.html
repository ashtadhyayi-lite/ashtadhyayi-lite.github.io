<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.108.html"><button class="muted-button">Prev 5.1.108</button></a>
        <a href="5.1.110.html"><button class="muted-button">Next 5.1.110</button></a>
        </nav><h2>Sandhi Samaasa Split</h2>
<hr />
<p>index: 5.1.109
sutra: प्रयोजनम्</p>
<hr />
<p>'तत् अस्य प्रयोजनम्' (इति) समर्थानाम् प्रथमात् परः ठञ् प्रत्ययः </p>
<h2>Neelesh Sanskrit Brief</h2>
<hr />
<p>index: 5.1.109
sutra: प्रयोजनम्</p>
<hr />
<p>'अस्य प्रयोजनम्' अस्मिन् अर्थे प्रथमासमर्थात् प्रयोजनवाचिशब्दात् यथाविहितं प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.1.109
sutra: प्रयोजनम्</p>
<hr />
<p>प्रयोजनम् इत्युक्ते उद्देशः / कारणम् / फलम्  (goal / purpose) । प्रथमासमर्थात् उद्देशवाचीशब्दात् 'अस्य' इत्यस्मिन् अर्थे औत्सर्गिकः ठञ् प्रत्ययः भवति ।</p>
<p>वस्तुतस्तु कमपि शब्दम् स्वीकृत्य 'तत् अस्य प्रयोजनम्' इति अर्थः वक्तुं शक्यते । तथापि, अस्य सूत्रस्य प्रयोगः शिष्टप्रयोगमनुसृत्य एव करणीयः । अस्मिन् विषये   व्याख्यानेषु लभ्यमानानि उदाहरणानि एतानि सन्ति -</p>
<ol>
<li>
<p>इन्द्रमहः (= इन्द्रस्य उत्सवः) प्रयोजनमस्य तत् ऐन्द्रमहिकम् वाद्यम् ।</p>
</li>
<li>
<p>गङ्गामहः (= गङ्गायाः उत्सवः) प्रयोजनमस्याः सा गाङ्गामहिकी पुष्पमाला । अत्र स्त्रीत्वे <b>टिड्ढाणञ्..</b> <a href="4.1.15.html">4.1.15</a> इति ङीप्-प्रत्ययः क्रियते ।</p>
</li>
</ol>
<h2>Kashika</h2>
<hr />
<p>index: 5.1.109
sutra: प्रयोजनम्</p>
<hr />
<p>तदस्य इत्येव। तदिति प्रथमसमर्थातस्य इति षष्ठ्यर्थे ठञ् प्रत्ययो भवति, यत् तत् प्रथमासमर्थं प्रयोजनं चेद् तद् भवति। इन्द्रमहः प्रयोजनमस्य ऐन्द्रमहिकम्। गाङ्गामहिकम्।</p>
<h2>Siddhanta Kaumudi</h2>
<hr />
<p>index: 5.1.109
sutra: प्रयोजनम्</p>
<hr />
<p>तदस्येत्येव । इन्द्रमहः प्रयोजनमस्य ऐन्द्रमहिकम् । प्रयोजनं फलं कारणं च ॥</p>
<h2>Balamanorama</h2>
<hr />
<p>index: 5.1.109
sutra: प्रयोजनम्</p>
<hr />
<p><b>प्रयोजनम्</b> - प्रयोजनम् । तदस्येत्येवेति । अस्य प्रयोजनमित्यर्थे प्रथमान्ताट्ठञित्यर्थः । इन्द्रमह इति । इन्द्रोत्सव इत्यर्थः । 'मह उद्धव उत्सवः' इत्यमरः । प्रयोजनं फलं कारणं चेति । प्रयुज्यते प्रवृत्त्या निष्पाद्यते इति कर्मणि ल्युटि प्रयोजनशब्दः फलवाची । प्रयुज्यते प्रवर्तते पुरुषोऽनेनेति करणे ल्युटि प्रयोजनशब्दः प्रवर्तकवाचीत्यर्थः । </p>
<h2>Padamanjari</h2>
<hr />
<p>index: 5.1.109
sutra: प्रयोजनम्</p>
<hr />
<p>प्रयुज्यतेऽनेनेति प्रयोजनम्, करणे ल्युट्। किं पुनस्तत्फलम् ? यथाहुः - यमर्थमधिकृत्य प्रवर्तते तत्प्रयोजनमिति। इन्द्रमहःउइन्द्रोत्सवः ॥</p></div>