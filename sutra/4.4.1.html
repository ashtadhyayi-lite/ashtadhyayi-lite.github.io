<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.168.html">
            <button class="muted-button">Prev 4.3.168</button>
        </a>
        <a href="4.4.2.html">
            <button class="muted-button">Next 4.4.2</button>
        </a>
        </nav><h2>Kashika</h2>
<hr />
<p>index: 4.4.1
sutra: प्राग्वहतेष्ठक्</p>
<hr />
<p><em>तद् वहति रथयुगप्रासङ्गम्</em> [[4.4.76]] इति वक्ष्यति। प्रागेतस्माद् वहतिसंशब्दनाद् यानर्थाननुक्रमिष्यामः, ठक् प्रत्ययः तेष्वधिकृतः वेदितव्यः। वक्ष्यति <em>तेन दीव्यति खनति जयति जितम्</em> [[4.4.2]] इति। अक्षैः दीव्यति आक्षिकः। </p>
<!ठक्प्रकरणे तदाहेति माशब्दादिभ्य उपसङ्ख्यानम्!>। माशब्दः इत्याह माशब्दिकः। नैत्यशब्दिकः कार्यशब्दिकः। वाक्यादेतत् प्रत्ययविधानम्।

<!आहौ प्रभूतादिभ्यः!>। प्रभूतमाह प्राभूतिकः। पार्याप्तिकः। क्रियाविशेषणत् प्रत्ययः।

<!पृच्छतौ सुस्नातादिभ्यः!>। सुस्नतं पृच्छति सौस्नातिकः। सौखरात्रिकः। सौखशायनिकः।

<p>&lt;!गच्छतौ परदारादिभ्यः!&gt; । परदारान् गच्छति पारदारिकः। गौरुतल्पिकः।</p>
<h2>Siddhanta Kaumudi</h2>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>॥ अथ तद्धिताधिकारे ठगधिकारप्रकरणम् ॥</p>
<p>'तद्वहति' इत्यतः प्राक्ठगधिक्रियते ।&lt;!तदहेति माशब्दादिभ्य उपसंख्यानम् !&gt; (वार्तिकम्) ॥ मा शब्दं कार्षीः इति यः आह सः 'माशब्दिकः' ॥</p>
<h2>Laghu Siddhanta Kaumudi</h2>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>तद्वहतीत्यतः प्राक् ठगधिक्रियते ॥</p>
<h2>Balamanorama</h2>
<hr />
<p>index: 4.4.1
sutra: प्राग्वहतेष्ठक्</p>
<hr />
<p><em>प्राग्वहतेष्ठक्</em> - प्राग्वहतेष्ठक् । वहतीत्येकदेशेनतद्वहति रथयुगप्रासङ्ग॑मिति सूत्रं परामृश्यते इत्यभिप्रेत्याह — तद्वहतीत्यत आति । तदाहेति । इतिशब्दो व्युत्क्रमेण तच्छब्दानन्तरं द्रष्टव्यः । तदित्याहेत्यर्थे माशब्द — स्वागतैत्यादिशब्देभ्यष्ठक उपसङ्ख्यानमित्यन्वयः ।त॑दित्यनेन वाक्यार्थो विवक्षितः । इतिशब्दस्तस्य वाक्यार्थस्य कर्मत्वं गमयति ।मा शब्दं कार्षी॑रित्याहेत्याद्यर्थे तद्वाक्यावयवात् 'माशब्द' इत्यादिशब्दाट्ठगिति यावत् । माशाब्दिक इति । शब्दं मा कार्षीरित्यन्वयः ।माङि लुङि॑ति लोडर्थे लुङ् । 'न माडओगे' इत्यजागमनिषेधः । शब्दं न कुरु इत्यर्थः । अत्र आहेति ब्राऊञ्धात्वर्थव्यक्तवचनक्रियां प्रतिमा शब्दं कार्षी॑रिति वाक्यार्थः कर्म । तद्वाक्यैकदेशो माशब्देति समुदायः । तस्मान्निर्विभक्तिकादयं प्रत्ययः । न हि माशब्देति समुदायाद्विभक्तिरस्ति । एवंच माशब्देति समुदायाट्ठकि 'माशब्दिक' इति रूपम् ।मा शब्दः कारी॑ति पाठे तु कारीति कर्मणि लुङ । शब्दो न कार्य इत्यर्थः । नच तदाहेत्यर्थे माशब्दादिभ्यष्ठगिति यथाश्रुतमब्युपगम्य माशब्दमाहेत्याद्यर्थे माशब्देत्यादिशब्देभ्यो द्वितीयान्तेभ्यष्ठगित्येव कुतो न व्याख्यायत इति वाच्यम्, एवं सति 'आहौ प्रभूतादिभ्यः' इत्युत्तरवार्तिकारम्भवैयर्थध्यापत्तेरिति भावः । </p>
<h2>Padamanjari</h2>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>तदाहेति ।'वाक्यादेतत्प्रत्ययविधानम्'  इति वक्ष्यति, न च वाक्याद् द्वितीया सम्भवति; अप्रातिपदिकत्वात् । तेन तदिति कर्ममात्रं निदिश्यते, न तु द्वितीयासमर्थविभक्तिः । माशब्द इत्याहेति । शब्दो माकारीत्याहेत्यर्थः । संसर्गरूपस्य वाक्यार्थस्येतिकरणेन प्रत्यवमर्शे सति वचनक्रियां प्रति कर्मत्वं सम्भवति, नान्यथेति मत्वैष विग्रहः । वाक्यादेतत्प्रत्ययविधानमिति । एतच्चाहौ प्रभूतादिभ्यः पुनर्वचनाल्लभ्यते, अन्यथा प्रभूतादयो माशब्दादय एव भवन्तु, किं पृथग्वचनेन ! आहाविति । आहेति पदे प्रकृतिभागस्यागन्तुकेनेकारेणेदमोऽनुकरणम् । तत्र शब्दे कार्यस्यासम्भवादर्थप्रत्ययविधिः क्रियाविशेषणादिति । तदन्ताभिधायिन इत्यर्थः । पृच्छताविति । तिङ्न्तानुकरणमेतत् । एवं गच्छताविति । तिङ्न्तार्थे तु प्रत्ययः । सुस्नातं पृच्छतीति । सुस्नातं भवता, सुस्नातो भवानित्येवं वा पृच्छतीत्यर्थः । सौखरात्रिक इति । सुखरात्रिं पृच्छति । एवं यः पृच्छति, सा एवमुच्यते । एतेन सौखशायनिको व्याख्यातः । अनुशतिकादित्वादुभयपदवृद्धिः । गौरुतल्पिक इति । तल्पशब्देन भार्या लक्ष्यते ॥</p></div>