<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.3.168.html"><button class="muted-button">Prev 4.3.168</button></a>
        <a href="4.4.2.html"><button class="muted-button">Next 4.4.2</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>प्राक्-वहतेः ठक्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>प्राक्-वहतीय-अर्थेषु ठक्-प्रत्ययः औत्सर्गिकरूपेण भवति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>The ठक् प्रत्यय is used as a default for the प्राग्वहतीय meanings.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>तद्धिताधिकारे पाठितेभ्यः पञ्च-महोत्सर्गेभ्यः द्वितीयः महोत्सर्गः अस्मात् सूत्रात् आरभ्यते । वर्तमानसूत्रतः <b>तद्वहति रथयुगप्रासङ्गम्</b> <a href="4.4.76.html">4.4.76</a> इति यावत्सु सूत्रेषु आहत्य षट्त्रिंशत् (36) अर्थाः पाठिताः सन्ति । एते सर्वे अर्थाः 'प्राग्वहतीय-अर्थाः' नाम्ना ज्ञायन्ते । एतेषां सर्वेषाम् विषये औत्सर्गिकरूपेण ठक्-प्रत्ययः भवति । अस्य ठक्-प्रत्ययस्य अपवादरूपेण भिन्नैः सूत्रैः भिन्नासु अवस्थासु विविधानाम् प्रत्ययानाम् विधानम् क्रियते । </p>
<p>ठक्-प्रत्ययस्य उदाहरणानि एतानि - </p>
<p>अ) दध्ना संस्कृतम् = दधि + ठक् → दाधिक । </p>
<p>आ) शकटेन चरति  = शकट + ठक् → शाकटिक ।</p>
<p>इ) समाजं रक्षति = समाज + ठक् → सामाजिक ।</p>
<p>प्रक्रिया इयम् -</p>
<p>दधि + ठक् [<b>प्राग्वहतेष्ठक्</b> <a href="4.4.1.html">4.4.1</a></p>
<p>→ दधि + इक [<b>ठस्येकः</b> <a href="7.3.50.html">7.3.50</a> इति ठकारस्य इकारादेशः]</p>
<p>→ दाधि + इक [<b>किति च</b> <a href="7.2.118.html">7.2.118</a> इति आदिवृद्धिः]</p>
<p>→ दाध् + इक [<b>यस्येति च</b> <a href="6.4.148.html">6.4.148</a> इति इकारलोपः]</p>
<p>→ दाधिक                      </p>
<p>36 प्राग्वहतीय-अर्थाः एते - </p>
<ol>
<li>
<p><b>तेन दीव्यति खनति जयति जितम्</b> <a href="4.4.2.html">4.4.2</a></p>
</li>
<li>
<p><b>संस्कृतम्</b> <a href="4.4.3.html">4.4.3</a></p>
</li>
<li>
<p><b>तरति</b> <a href="4.4.5.html">4.4.5</a></p>
</li>
<li>
<p><b>चरति</b> <a href="4.4.8.html">4.4.8</a></p>
</li>
<li>
<p><b>वेतनादिभ्यो जीवति</b> <a href="4.4.12.html">4.4.12</a></p>
</li>
<li>
<p><b>हरत्युत्सङ्गादिभ्यः</b> <a href="4.4.15.html">4.4.15</a></p>
</li>
</ol>
<p>7.<b>निर्वृत्तेऽक्षद्यूतादिभ्यः</b> <a href="4.4.19.html">4.4.19</a></p>
<ol>
<li>
<p><b>संसृष्टे</b> <a href="4.4.22.html">4.4.22</a></p>
</li>
<li>
<p><b>व्यञ्जनैरुपसिक्ते</b> <a href="4.4.26.html">4.4.26</a></p>
</li>
<li>
<p><b>ओजस्सहोऽम्भसा वर्तते</b> <a href="4.4.27.html">4.4.27</a></p>
</li>
<li>
<p><b>प्रयच्छति गर्ह्यम्</b> <a href="4.4.30.html">4.4.30</a></p>
</li>
<li>
<p><b>उञ्छति</b> <a href="4.4.32.html">4.4.32</a></p>
</li>
<li>
<p><b>रक्षति</b> <a href="4.4.33.html">4.4.33</a></p>
</li>
<li>
<p><b>शब्ददर्दुरं करोति</b> <a href="4.4.34.html">4.4.34</a></p>
</li>
<li>
<p><b>पक्षिमत्स्यमृगान् हन्ति</b> <a href="4.4.35.html">4.4.35</a></p>
</li>
<li>
<p><b>परिपन्थं च तिष्ठति</b> <a href="4.4.36.html">4.4.36</a></p>
</li>
<li>
<p><b>माथोत्तरपदपदव्यनुपदं धावति</b> <a href="4.4.37.html">4.4.37</a></p>
</li>
<li>
<p><b>पदोत्तरपदं गृह्णाति</b> <a href="4.4.38.html">4.4.38</a></p>
</li>
<li>
<p><b>धर्मं चरति</b> <a href="4.4.41.html">4.4.41</a></p>
</li>
<li>
<p><b>प्रतिपथमेति ठंश्च</b> <a href="4.4.42.html">4.4.42</a></p>
</li>
<li>
<p><b>समवायान् समवैति</b> <a href="4.4.43.html">4.4.43</a></p>
</li>
<li>
<p><b>संज्ञायां ललाटकुक्कुट्यौ पश्यति</b> <a href="4.4.46.html">4.4.46</a></p>
</li>
<li>
<p><b>तस्य धर्म्यम्</b> <a href="4.4.47.html">4.4.47</a></p>
</li>
<li>
<p><b>अवक्रयः</b> <a href="4.4.50.html">4.4.50</a></p>
</li>
<li>
<p><b>तदस्य पण्यम्</b> <a href="4.4.51.html">4.4.51</a></p>
</li>
<li>
<p><b>शिल्पम्</b> <a href="4.4.55.html">4.4.55</a></p>
</li>
<li>
<p><b>प्रहरणम्</b> <a href="4.4.57.html">4.4.57</a></p>
</li>
<li>
<p><b>अस्तिनास्तिदिष्टं मतिः</b> <a href="4.4.60.html">4.4.60</a></p>
</li>
<li>
<p><b>शीलम्</b> <a href="4.4.61.html">4.4.61</a></p>
</li>
<li>
<p><b>कर्माध्ययने वृत्तम्</b> <a href="4.4.63.html">4.4.63</a></p>
</li>
<li>
<p><b>हितं भक्षाः</b> <a href="4.4.65.html">4.4.65</a></p>
</li>
<li>
<p><b>तदस्मै दीयते नियुक्तम्</b> <a href="4.4.66.html">4.4.66</a></p>
</li>
<li>
<p><b>तत्र नियुक्तः</b> <a href="4.4.69.html">4.4.69</a></p>
</li>
<li>
<p><b>अध्यायिन्यदेशकालात्</b> <a href="4.4.71.html">4.4.71</a></p>
</li>
<li>
<p><b>कठिनान्तप्रस्तारसंस्थानेषु व्यवहरति</b> <a href="4.4.72.html">4.4.72</a></p>
</li>
<li>
<p><b>निकटे वसति</b> <a href="4.4.73.html">4.4.73</a></p>
</li>
</ol>
<p>अत्र कानिचन वार्त्तिकानि ज्ञातव्यानि - </p>
<ol>
<li>&lt;!ठक्-प्रकरणे 'तत् आह' इति 'माशब्द'-आदिभ्यः उपसंख्यानम्!&gt; । इत्युक्ते, अस्मिन् अधिकारे 'तत् आह' अस्मिन् अर्थे 'मा शब्दम्','नित्यं शब्दम् ', तथा 'कार्यं शब्दम् ' एतेभ्यः वाक्येभ्यः अपि ठक्-प्रत्ययः भवति । यथा - मा शब्दं कार्षीः इति यः आह, सः = मा शब्दम् + ठक् → माशब्दिकः । तथैव, नित्यं शब्दं कार्षीः इति यः आह, सः = नैत्यशब्दिकः । कार्यं शब्दं कार्षीः इति यः आह सः = कार्यशब्दिकः ।      </li>
</ol>
<p>(अत्र ठक्-प्रत्ययः वाक्यस्य विषये क्रियते, न हि शब्दस्य विषये एतत् स्मर्तव्यम् ।)</p>
<ol>
<li>
<p>&lt;!आहौ प्रभृतादिभ्यः!&gt; - 'प्रभृत' तथा 'पर्याप्त' एताभ्याम् शब्दाभ्याम् 'आह' अस्मिन् अर्थे ठक्-प्रत्ययः भवति । यथा - प्रभृतमाह सः = प्राभृतिकः । पर्याप्तमाह, सः = पार्याप्तिकः ।</p>
</li>
<li>
<p>&lt;!पृच्छतौ सुस्नातादिभ्यः!&gt; - 'पृच्छति' अस्मिन् अर्थे 'सुस्नात', 'सुखरात्रि ', 'सुखशयन'  एतेभ्यः शब्देभ्यः ठक्-प्रत्ययः भवति । यथा - सुस्नातं पृच्छति सः = सौस्नातिकः । सुखरात्रिं पृच्छति सः = सौखरात्रिकः । सुखशयनं पृच्छति सः = सौखशायनिकः । </p>
</li>
</ol>
<p>विशेषः - सुखशयन + ठक् इत्यस्य प्रक्रिया इयम् - </p>
<p>→ सुखशयन + ठक्</p>
<p>→ सुखशयन + इक [<b>ठस्येकः</b> <a href="7.3.50.html">7.3.50</a> इति ठकारस्य इक्-आदेशः]</p>
<p>→ सौखशायन + इक [<b>अनुशतिकादीनां च</b> <a href="7.3.20.html">7.3.20</a> इत्यनेन पूर्वपदस्य तथा उत्तपदस्य प्रथमस्य अच्-वर्णस्य किति परे वृद्धिः]   </p>
<p>→ सौखशायन् + इक [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ सौखशायिन               </p>
<ol>
<li>&lt;!गच्छतौ परदारादिभ्यः!&gt; - 'गच्छति' इत्यस्मिन् अर्थे 'परदारा' तथा 'गुरुतल्प' एताभ्यां शब्दाभ्याम् ठक्-प्रत्ययः भवति । परदारान् गच्छति सः = पारदारिकः  । गुरुतल्पं गच्छति सः = गौरुतल्पिकः । </li>
</ol>
<h2 id="kashika">Kashika</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p><b>तद् वहति रथयुगप्रासङ्गम्</b> <a href="4.4.76.html">4.4.76</a> इति वक्ष्यति। प्रागेतस्माद् वहतिसंशब्दनाद् यानर्थाननुक्रमिष्यामः, ठक् प्रत्ययः तेष्वधिकृतः वेदितव्यः। वक्ष्यति <b>तेन दीव्यति खनति जयति जितम्</b> <a href="4.4.2.html">4.4.2</a> इति। अक्षैः दीव्यति आक्षिकः। </p>
<!ठक्प्रकरणे तदाहेति माशब्दादिभ्य उपसङ्ख्यानम्!>। माशब्दः इत्याह माशब्दिकः। नैत्यशब्दिकः कार्यशब्दिकः। वाक्यादेतत् प्रत्ययविधानम्।

<!आहौ प्रभूतादिभ्यः!>। प्रभूतमाह प्राभूतिकः। पार्याप्तिकः। क्रियाविशेषणत् प्रत्ययः।

<!पृच्छतौ सुस्नातादिभ्यः!>। सुस्नतं पृच्छति सौस्नातिकः। सौखरात्रिकः। सौखशायनिकः।

<p>&lt;!गच्छतौ परदारादिभ्यः!&gt; । परदारान् गच्छति पारदारिकः। गौरुतल्पिकः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>॥ अथ तद्धिताधिकारे ठगधिकारप्रकरणम् ॥</p>
<p>'तद्वहति' इत्यतः प्राक्ठगधिक्रियते ।&lt;!तदहेति माशब्दादिभ्य उपसंख्यानम् !&gt; (वार्तिकम्) ॥ मा शब्दं कार्षीः इति यः आह सः 'माशब्दिकः' ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>तद्वहतीत्यतः प्राक् ठगधिक्रियते ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p><b>प्राग्वहतेष्ठक्</b> - प्राग्वहतेष्ठक् । वहतीत्येकदेशेनतद्वहति रथयुगप्रासङ्ग॑मिति सूत्रं परामृश्यते इत्यभिप्रेत्याह — तद्वहतीत्यत आति । तदाहेति । इतिशब्दो व्युत्क्रमेण तच्छब्दानन्तरं द्रष्टव्यः । तदित्याहेत्यर्थे माशब्द — स्वागतैत्यादिशब्देभ्यष्ठक उपसङ्ख्यानमित्यन्वयः ।त॑दित्यनेन वाक्यार्थो विवक्षितः । इतिशब्दस्तस्य वाक्यार्थस्य कर्मत्वं गमयति ।मा शब्दं कार्षी॑रित्याहेत्याद्यर्थे तद्वाक्यावयवात् 'माशब्द' इत्यादिशब्दाट्ठगिति यावत् । माशाब्दिक इति । शब्दं मा कार्षीरित्यन्वयः ।माङि लुङि॑ति लोडर्थे लुङ् । 'न माडओगे' इत्यजागमनिषेधः । शब्दं न कुरु इत्यर्थः । अत्र आहेति ब्राऊञ्धात्वर्थव्यक्तवचनक्रियां प्रतिमा शब्दं कार्षी॑रिति वाक्यार्थः कर्म । तद्वाक्यैकदेशो माशब्देति समुदायः । तस्मान्निर्विभक्तिकादयं प्रत्ययः । न हि माशब्देति समुदायाद्विभक्तिरस्ति । एवंच माशब्देति समुदायाट्ठकि 'माशब्दिक' इति रूपम् ।मा शब्दः कारी॑ति पाठे तु कारीति कर्मणि लुङ । शब्दो न कार्य इत्यर्थः । नच तदाहेत्यर्थे माशब्दादिभ्यष्ठगिति यथाश्रुतमब्युपगम्य माशब्दमाहेत्याद्यर्थे माशब्देत्यादिशब्देभ्यो द्वितीयान्तेभ्यष्ठगित्येव कुतो न व्याख्यायत इति वाच्यम्, एवं सति 'आहौ प्रभूतादिभ्यः' इत्युत्तरवार्तिकारम्भवैयर्थध्यापत्तेरिति भावः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 4.4.1
sutra: प्राग्वहतेष्ठक्</p>
<hr />
<p>तदाहेति ।'वाक्यादेतत्प्रत्ययविधानम्'  इति वक्ष्यति, न च वाक्याद् द्वितीया सम्भवति; अप्रातिपदिकत्वात् । तेन तदिति कर्ममात्रं निदिश्यते, न तु द्वितीयासमर्थविभक्तिः । माशब्द इत्याहेति । शब्दो माकारीत्याहेत्यर्थः । संसर्गरूपस्य वाक्यार्थस्येतिकरणेन प्रत्यवमर्शे सति वचनक्रियां प्रति कर्मत्वं सम्भवति, नान्यथेति मत्वैष विग्रहः । वाक्यादेतत्प्रत्ययविधानमिति । एतच्चाहौ प्रभूतादिभ्यः पुनर्वचनाल्लभ्यते, अन्यथा प्रभूतादयो माशब्दादय एव भवन्तु, किं पृथग्वचनेन ! आहाविति । आहेति पदे प्रकृतिभागस्यागन्तुकेनेकारेणेदमोऽनुकरणम् । तत्र शब्दे कार्यस्यासम्भवादर्थप्रत्ययविधिः क्रियाविशेषणादिति । तदन्ताभिधायिन इत्यर्थः । पृच्छताविति । तिङ्न्तानुकरणमेतत् । एवं गच्छताविति । तिङ्न्तार्थे तु प्रत्ययः । सुस्नातं पृच्छतीति । सुस्नातं भवता, सुस्नातो भवानित्येवं वा पृच्छतीत्यर्थः । सौखरात्रिक इति । सुखरात्रिं पृच्छति । एवं यः पृच्छति, सा एवमुच्यते । एतेन सौखशायनिको व्याख्यातः । अनुशतिकादित्वादुभयपदवृद्धिः । गौरुतल्पिक इति । तल्पशब्देन भार्या लक्ष्यते ॥</p></div>