<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.1.1.html"><button class="muted-button">Prev 7.1.1</button></a>
        <a href="7.1.3.html"><button class="muted-button">Next 7.1.3</button></a>
        </nav><h2 class="dev">आयनेयीनीयियः फढखच्छघां प्रत्ययादीनाम्</h2><p class="sname"><font color=blue>7-1-2 आयनेयीनीयियः फढखछघां प्रत्ययादीनाम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p>प्रत्ययादीनाम्  फ-ढ-ख-छ-घामायन्-एय्-ईन्-ईय्-इयः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p>प्रत्ययस्य आदिस्थितस्य  फ्-ढ्-ख्-छ्-घ्- इत्येतेषाम् क्रमेण आयन्-एय्-ईन्-ईय्-इय्- आदेशाः भवन्ति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p>The letters फ्-ढ्-ख्-छ्-घ् occurring at the beginning of a प्रत्यय are converted respectively to आयन्-एय्-ईन्-ईय् and इय्</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p>आयनेयीनीयियित्येते आदेशाः भवन्ति यथासङ्ख्यं फ ढ ख छ घ इत्येतेषा प्रत्ययादीनाम्। फ इत्येतस्य आयनादेशो भवति। <b>नडादिभ्यः फक्</b> <a href="4.1.99.html">4.1.99</a> नाडायनः। चारायणः। ढस्य एयादेशो भवति। स्त्रीभ्यो ढक् <a href="4.1.130.html">4.1.130</a> सौपर्णेयः। वैनतेयः। खस्य ईनादेशो भवति <b>कुलात् खः</b> <a href="4.1.139.html">4.1.139</a> आढ्यकुलीनः। श्रोत्रियकुलीनः। छस्य ईयादेशो भवति। <b>वृद्धाच् छः</b> <a href="4.2.114.html">4.2.114</a> गार्गीयः। वात्सीयः। घ इत्येतस्य इयादेशो भवति। क्षत्राद् धः <a href="4.1.138.html">4.1.138</a> क्षत्रियः। प्रत्ययग्रहणं किम्? फक्कति। ढौकते। खनति। छिनत्ति। घूर्णते। आदिग्रहणम् किम्? ऊरुदघ्नम्। जानुदघ्नम्। एते आयन्नादयः प्रत्ययोपदेशकाल एव भवन्ति। कृतेष्वेतेषु प्रत्ययाद्युदात्तत्वं भवति, तथा च <b>घच्छौ च</b> <a href="4.4.117.html">4.4.117</a> इति घचश्चित्करनमर्थवद् भवति। शङ्खः, षण्ढः इत्येवमादीनां हि उणादयो बहुलम् इति बहुलवचनादादेशा न भवन्ति। <b>ऋतेरीयङ्</b> <a href="3.1.29.html">3.1.29</a> इति वावचनं ज्ञापकं धातुप्रत्ययानामादेशाभावस्य। <b>एजेः खश्</b> <a href="3.2.28.html">3.2.28</a>, <b>पदरुजविशस्पृशो घञ्</b> <a href="3.3.16.html">3.3.16</a> इत्येवमादिषु तु इत्संज्ञया भवितव्यम्। तद्धितेषु हि खकारघकारयोरादेशवचनमवकाशवदिति इत्संज्ञां बाधितुं न उत्सहते। आयन्नीनोः नकारस्य इत्संज्ञायां प्राप्तायां प्रतिविधातव्यम्, नित्कार्यं हि सम्भवति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p>प्रत्ययादिभूतानां फादीनां क्रमादायन्नादय आदेशाः स्युः । तद्धितान्तत्वात्प्रातिपदिकत्वम् । षित्त्वसामर्थ्यात् ष्फेणोक्तेऽपि स्त्रीत्वे षिद्गौरा &lt;{SK498}&gt; इति वक्ष्यमाणो ङीष् । गार्ग्यायणी ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p>प्रत्ययादेः फस्य आयन्, ढस्य एय्, खस्य ईन्, छस्य ईय्, घस्य इय् एते स्युः। गर्गस्य युवापत्यं गार्ग्यायणः। दाक्षायणः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p>अस्मिन् सूत्रे पञ्च-स्थानिनः पञ्च-आदेशाश्च प्रोक्ताः सन्ति ।  <b>यथासङ्ख्यमनुदेशः समानाम्</b> <a href="1.3.10.html">1.3.10</a> इत्यनेन एते आदेशाः यथासङ्ख्यम् भवन्ति -</p>
<p>फ् → आयन् ।</p>
<p>ढ् → एय् ।</p>
<p>ख्  → ईन् ।</p>
<p>छ् → ईय् ।</p>
<p>घ्  → इय् ।</p>
<p>एते आदेशाः प्रत्ययस्य आदिवर्णस्य भवन्तीति स्मर्तव्यम् ।  उदाहरणानि एतानि -</p>
<p>1) फकारस्य आयन्-आदेशः     </p>
<p>नड + फक् [<b>तस्यापत्यम्</b> <a href="4.1.92.html">4.1.92</a> अस्मिन् अर्थे  <b>नडादिभ्यः फक्</b> <a href="4.1.99.html">4.1.99</a> इति फक्-प्रत्ययः]</p>
<p>→ नड + आयन [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति फ्-इत्यस्य आयन्-आदेशः]</p>
<p>→ नाड + आयन [<b>किति च</b> <a href="7.2.117.html">7.2.117</a> इति आदिवृद्धिः]</p>
<p>→ नाड्  + आयन [आकारे परे <b>यचि भम्</b> <a href="1.4.18.html">1.4.18</a> इत्यनेन अङ्गस्य भसंज्ञा । अतः <b>यस्येति च</b> <a href="6.4.148.html">6.4.148</a> इति अङ्गस्य अकारस्य लोपः]     </p>
<p>→ नाडायन </p>
<p>2) ढकारस्य एय्-आदेशः</p>
<p>विनता + ढक् [<b>तस्यापत्यम्</b> <a href="4.1.92.html">4.1.92</a> अस्मिन् अर्थे <b>स्त्रीभ्यो ढक्</b> <a href="4.1.120.html">4.1.120</a> इति ढक्-प्रत्ययः]</p>
<p>→ विनता + एय [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति ढकारस्य एय्-आदेशः]</p>
<p>→ वैनता एय [<b>किति च</b> <a href="7.2.117.html">7.2.117</a> इति आदिवृद्धिः] </p>
<p>→ वैनत् + एय [एकारे परे <b>यचि भम्</b> <a href="1.4.18.html">1.4.18</a> इत्यनेन अङ्गस्य भसंज्ञा । अतः <b>यस्येति च</b> <a href="6.4.148.html">6.4.148</a> इति अङ्गस्य आकारस्य लोपः] </p>
<p>→ वैनतेय </p>
<p>3) खकारस्य ईन्-आदेशः</p>
<p>कुल + ख [<b>तस्यापत्यम्</b> <a href="4.1.92.html">4.1.92</a> अस्मिन् अर्थे  कुल-शब्दात्  <b>कुलात्खः</b> <a href="4.1.139.html">4.1.139</a> इति ख-प्रत्ययः]</p>
<p>→ कुल + ईन [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति खकारस्य ईन्-आदेशः]</p>
<p>→ कुल् + ईन [ईकारे परे <b>यचि भम्</b> <a href="1.4.18.html">1.4.18</a> इत्यनेन अङ्गस्य भसंज्ञा । अतः <b>यस्येति च</b> <a href="6.4.148.html">6.4.148</a> इति अङ्गस्य अकारस्य लोपः]  </p>
<p>→ कुलीन</p>
<p>4) छकारस्य ईय्-आदेशः</p>
<p>शाला + छ  <b>वृद्धात् छः</b> <a href="4.2.114.html">4.2.114</a> इत्यनेन वृद्ध-संज्ञकात् भिन्नेषु अर्थेषु छ-प्रत्ययः ।]</p>
<p>→ शाला + ईय [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति छकारस्य ईय्-आदेशः]   </p>
<p>→ शाल् + ईय  [ईकारे परे <b>यचि भम्</b> <a href="1.4.18.html">1.4.18</a> इत्यनेन अङ्गस्य भसंज्ञा । अतः <b>यस्येति च</b> <a href="6.4.148.html">6.4.148</a> इति अङ्गस्य आकारस्य लोपः]  </p>
<p>→ शालीय</p>
<p>5) घकारस्य इय्-आदेशः</p>
<p>क्षत्र + घ  <b>क्षत्राद् घः</b> <a href="4.1.138.html">4.1.138</a> इत्यनेन <b>तस्यापत्यम्</b> <a href="4.1.92.html">4.1.92</a> अस्मिन् अर्थे क्षत्र-शब्दात् घ-प्रत्ययः।]</p>
<p>→ क्षत्र + इय   [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति घकारस्य इय्-आदेशः]      </p>
<p>→ क्षत् र्   इय  [इकारे परे <b>यचि भम्</b> <a href="1.4.18.html">1.4.18</a> इत्यनेन अङ्गस्य भसंज्ञा । अतः <b>यस्येति च</b> <a href="6.4.148.html">6.4.148</a> इति अङ्गस्य अकारस्य लोपः]</p>
<p>→ क्षत्रिय        </p>
<p>ज्ञातव्यम् -     </p>
<ol>
<li>
<p>प्रत्यययोः विद्यमानयोः  ढकार/छकारयोः  <b>चुटू</b> <a href="1.3.7.html">1.3.7</a> इत्यनेन एतयोः इत्संज्ञा न भवति, अपितु वर्तमानसूत्रेण तयोः आदेशः विधीयते । </p>
</li>
<li>
<p>खकारघकारयोः अस्य सूत्रस्य विषये प्राप्तानि उदाहरणानि तद्धितप्रकरणे एव दृश्यन्ते । तत्र <b>लशक्वतद्धिते</b> <a href="1.3.8.html">1.3.8</a> इत्यस्य प्रसक्तिः नैव विद्यते, अतः एतयोः इत्संज्ञा नैव भवितुमर्हति। कृत्-प्रत्ययेषु विद्यमानौ खकारघकारौ तु <b>लशक्वतद्धिते</b> <a href="1.3.8.html">1.3.8</a> इत्यनेन इत्संज्ञकौ स्तः, अतः तत्र अस्य सूत्रस्य प्रसक्तिः न विद्यते । यथा - ख, खश्, घिनुण् एतेषु प्रत्ययेषु वर्तमानसूत्रेण आदेशः न क्रियते ।                      </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p><b>आयनेयीनीयियः फढखच्छघां प्रत्ययादीनाम्</b> - आयनेयीनीयियः । आयन्, एय्, ईन्, ईय्, एषां द्वन्द्वात्प्रथमाबहुवचनम् । फ, ढ, ख, छ, घ्-एषां द्वन्द्वात्षष्ठीबहुवचनम् । फादिष्वकार उच्चारणार्थः । यथासङ्ख्यपरिभाषया क्रमेणान्वयः । तदाह — प्रत्ययादिभूतानामित्यादिना । आयनो नस्य इत्त्वेनित्वस्वरोपयोगेऽपि नेत्त्वं, फिनो नित्करणाज्ज्ञापकात् । तत्साहचर्यादीनोऽपि नस्य नेत्त्वम् । एयादिषु च यस्य नेत्त्वं, ङीषः प्राप्त्यभावात्कौरव्यशब्दाट्टाप्, माण्डूबात्तु ङीषिति भावः । यद्यपीहटाम्ङीपो॑रिति पाठः प्रायेण दृश्यते प्रयोजनाऽभावात् । ननु ष्फस्य तद्धितसंज्ञा किमर्थेत्यत आह — तद्धितान्तत्वादिति । ष्फान्तस्य प्रातिपदिकत्वे प्रयोजनमाह — वक्ष्यमाणो ङीषिति ।षिद्गौरादिभ्यश्चे॑त्यत्र प्रातिपदिकादित्यनुवृत्तं, ततश्च ष्फान्तस्य प्रातिपदिकत्वाऽभावे ङीष् न स्यादिति भावः । ननु ष्फप्रत्ययेनैव स्त्रीत्वस्य द्योतितत्वादुक्तार्थानामप्रयोग इति न्यायादत्र कथं ङीषित्यत आह — षित्त्वसामथ्र्यादिति । ष्फेण द्योतितेऽपि स्त्रीत्वे षित्करणसामथ्र्यान्ङीषित्यर्थः । गाग्र्यायणीति । गर्गस्यापत्यं स्त्रीति विग्रहः । गर्गादियञन्ताद्गाग्र्यशब्दात्ष्फः, षकार इत्, फकारस्य आयन्नादेशः,यस्येति चे॑ति यकारादकारस्य लोपः,हलस्तद्धितस्ये॑ति तु न भवति, ईतीत्यनुवृत्तेः ।आपत्यस्य चे॑त्यपि न, अनातीति निषेधात् । षित्त्वान्ङीष् । णत्वमिति भावः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 7.1.2
sutra: आयनेयीनीयियः फढखच्छघां प्रत्ययादीनाम्</p>
<hr />
<p>एफकारादिष्वकार उञ्चारणार्थः । व्यञ्जनमात्रं स्थानि अन्ते फढखच्छघाम् इत्यनच्कनिर्देशात् । एवं च निरनुवन्धकपरिभाषा न प्रवर्तते । आढ।ल्कुलीन इति । अपूर्वपदात् इति वचनात् कुलात्खः इत्यनेन सपूर्वपदादपि खो भवति ।  फक्क नीचैर्गतौ ढोकृ तौकृ गत्यर्थौ । इह प्रत्ययाद्यौदातत्वं संज्ञासन्नियोगेन विधानादन्तरङ्गम् ।  एते त्वायन्नादयोऽङ्गाधिकारे विधानाद्बहिरङ्गाः, ततश्च यत्र स्वरार्थोऽनुबन्धो नास्ति - शिलाया ढः ,  एवृद्धच्छः इत्यादौ तत्राद्यौदातत्वे कृते पश्चाद्भवन्त एते आदेशा अस्वरकस्याच उच्चारणसम्भवादनियतस्वराः स्युः इत्याङ्क्याह - आयन्नादय इत्यादि । अयमभिप्रायः - प्रत्ययादीनां फकारादीनामङ्गसम्बन्धाव्यभिचारात्प्रयोजनाभावादिह अङ्गस्य इति न सम्बध्यते, तेन एतेऽप्यन्तरङ्गा, तत्र परत्वादेतेषु कृतेषु पश्चादाद्यौदातत्वमिति । अत्रैय ज्ञापकमाह - तथा चेति । यदि प्रत्ययस्वरे कृते आयन्नादय आदेशाः स्युः, ततो घशब्दाकारस्योदातत्वे कृते घकारस्य हलः स्रंसनधर्मिणः स्रंसनधमिण्यनुदात आदेशे कृतेऽन्तोदातत्वं सिद्धमिति चित्करणमनर्थकं स्यादिति भावः । इयङिति । वावचनं ज्ञापकमिति । यदि धातुप्रत्ययानामप्येते आदेशाः स्युः ऋतेश्च्छङ् इत्येष ब्रूयात् । न च च्छङ् सिति वलादिलक्षणे इटि कृते अनादित्वादियादेशो न स्यादिति वाच्यम्, इदानीमेव ह्युक्तम् - अन्तरङ्गा आदेशा इति ।  अपर आह - यदि धातुप्रत्ययेष्वेतज्ज्ञापकं प्रातिपदिकप्रत्ययेष्वपि शख्यं वक्तुअं यदयमीयसुनं शास्ति, तज्ज्ञापयत्याचार्यः न प्रातिपदिकप्रत्ययानामिमे आदेशा इति । यदि स्युस्तर्हि च्छसुनमेव विदध्यात् । एतावन्तश्च प्रत्ययाः - धातुप्रत्ययाः, प्रतिपदिकप्रत्ययाश्चेति, उच्यन्ते चादेशाः ते वचनात्सर्वत्रैव स्युरिति ।  इत्संज्ञया भवितव्यमिति । न च वचनसामर्थ्यादित्संज्ञाया बाधनमित्याहतिद्धितेषु हीति । प्रतिविधानं कर्तव्यमिति । प्रतिविधानं तु प्राचामवृद्धात्फिन् बहुलम् इति फिनो नित्करणादित्संज्ञाया अभाव इति । न च फेश्च्छ च इत्यत्र फिनः, फिञश्च सामान्यग्रहणार्थं नित्करणम् , वृद्धादित्यधिकाराद्धि फिञ एव तत्र ग्रहणम्, न फिनः ॥</p></div>