<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.2.186.html"><button class="muted-button">Prev 3.2.186</button></a>
        <a href="3.2.188.html"><button class="muted-button">Next 3.2.188</button></a>
        </nav><h2>Kashika</h2>
<hr />
<p>index: 3.2.187
sutra: ञीतः क्तः</p>
<hr />
<p>ञि इद् यस्य असौ ञीत्। ञीतो धातोः वर्तमानेऽर्थे क्तप्रत्ययो भवति। भूते निष्ठा विहिता, वर्तमाने न प्राप्नोतीति विधीयते। ञिमिदा स्नेहने मिन्नः। ञिक्ष्विदा क्ष्विण्णः। ञिधृषा धृष्टः।</p>
<h2>Siddhanta Kaumudi</h2>
<hr />
<p>index: 3.2.187
sutra: ञीतः क्तः</p>
<hr />
<p>ञिक्ष्विदा । क्ष्विण्णः । ञि इन्धी । इद्धः ॥</p>
<h2>Balamanorama</h2>
<hr />
<p>index: 3.2.187
sutra: ञीतः क्तः</p>
<hr />
<p><b>ञीतः क्तः</b> - ञीतः क्तः । ञि इद्यस्य तस्माद्वर्तमानाक्रियावृत्तेः क्त इत्यर्थः ।तयोरेव कृत्युक्ते॑ति भावकर्मणोरेव भूते विहितः क्तो वर्तमाने न प्राप्नोतीत्यारम्भः । क्ष्विण्ण इति ।आदिश्चे॑ति नेट् । इद्ध इति । श्वीदितः॑ इति नेट् । </p>
<h2>Padamanjari</h2>
<hr />
<p>index: 3.2.187
sutra: ञीतः क्तः</p>
<hr />
<p>ञीतः क्तः॥ भूते निष्ठा विहितेत्यादि। तत्र येननाप्राप्तिन्यायेन क्तस्यैव वर्तमानविषयतया भूतविषयता बाध्यते, यथा -'वडवाया वृषे वाच्ये'  इत्यत्र वक्ष्यते - अपत्ये प्राप्तस्ततोऽपकृष्य वृषे विधीयत इति। एवमुतरविहितस्यापि। ज्ञातमित्येततु भूतेऽपि भवति, तेनेत्यधिकारे उपज्ञात इति तद्धितविधानात्। वर्तमाने हि'क्तस्य च वर्तमाने'  इति षष्ठ।ल भाव्यम्। एवं च'पूजितो यः सुरैरपि'  इत्यादीनां साधुत्वं चिन्त्यम्॥</p></div>