<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.26.html">
            <button class="muted-button">Prev 5.2.26</button>
        </a>
        <a href="5.2.28.html">
            <button class="muted-button">Next 5.2.28</button>
        </a>
        </nav><h2>Kashika</h2>
<hr />
<p>index: 5.2.27
sutra: विनञ्भ्यां नानाञौ नसह</p>
<hr />
<p>वि नञित्येताभ्यां यथासङ्ख्यं ना नाञित्येतौ प्रत्ययौ भवतः। नसह इति प्रकृतिविशेषणम्। असहार्थे पृथग्भावे वर्तमानाभ्यां विनञ्भ्यां सवार्थे नानाञौ प्रत्ययौ भवतः। विना। नाना।</p>
<h2>Siddhanta Kaumudi</h2>
<hr />
<p>index: 5.2.27
sutra: विनञ्भ्यां नानाञौ नसह</p>
<hr />
<p>असहार्थे पृथग्भावे वर्तमानाभ्यां स्वार्थे प्रत्ययौ । विना । नाना ॥</p>
<h2>Balamanorama</h2>
<hr />
<p>index: 5.2.27
sutra: विनञ्भ्यां नानाञौ नसह</p>
<hr />
<p><em>विनञ्भ्यां नानाञौ नसह</em> - वैः शालच्छङ्कटचौ । क्रियाविशिष्टेति । क्रियाविशिष्टकारकवाचकात्स्वार्थे शालच्शङ्कटच्प्रत्ययो स्त इति यावत् । इदं च भाष्ये स्पष्यटम् ।</p>
<h2>Padamanjari</h2>
<hr />
<p>index: 5.2.27
sutra: विनञ्भ्यां नानाञौ नसह</p>
<hr />
<p>नसहेति प्रकृत्यर्थविशेषणमिति। यदि प्रत्ययार्थः स्याततो द्वौ प्रतिषेधौ प्रकृतमेवार्थ गमयत इति सहार्थ एव गम्येत, न नसह, अपि तु सहैवेति। तस्मात्प्रकृत्यर्थ एव भवति। एतच्च व्याख्यानाल्लभ्यते। यद्येवम्,सहेत्येव प्रत्ययार्थोऽस्तु, विनञोः प्रतिषेधार्थत्वात्, विगर्दभारथक इत्यादौ विशब्दस्यापि प्रतिषेधे वृत्तिर्दृष्टैव ? सत्यम्; क्रियावाचिनो विशब्दात्सहार्थे प्रत्ययो विज्ञायेत - विगतौ सह विकृतौ सहेति, नाञो ञकारो वृद्ध्यार्थः, स्वरार्थश्च ॥</p></div>