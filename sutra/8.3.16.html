<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.3.15.html">
            <button class="muted-button">Prev 8.3.15</button>
        </a>
        <a href="8.3.17.html">
            <button class="muted-button">Next 8.3.17</button>
        </a>
        </nav><h2>Kashika</h2>
<hr />
<p>index: 8.3.16
sutra: रोः सुपि</p>
<hr />
<p>रु इत्यस्य रेफस्य सुपि परतो विसर्जनीयादेशो भवति। पयःसु। सर्पिःषु। यशःसु। सुपि इति सप्तमीबहुवचनं गृह्यते। सिद्धे सत्यारम्भो नियमार्थः, रोरेव सुपि विसर्जनीयादेशः, न अन्यस्य। गीर्षु धूर्षु।</p>
<h2>Siddhanta Kaumudi</h2>
<hr />
<p>index: 8.3.16
sutra: रोः सुपि</p>
<hr />
<p>सप्तमीबहुवचने परे रोरेव विसर्जनीयो नान्यरेफस्य । षत्वम् । षस्य द्वित्वे प्राप्ते ॥</p>
<h2>Laghu Siddhanta Kaumudi</h2>
<hr />
<p>index: 8.3.16
sutra: रोः सुपि</p>
<hr />
<p>रोरेव विसर्गः सुपि। षत्वम्। षस्य द्वित्वे प्राप्ते॥</p>
<h2>Balamanorama</h2>
<hr />
<p>index: 8.3.16
sutra: रोः सुपि</p>
<hr />
<p><em>रोः सुपि</em> - रोः सुपि ।खरीत्यनुवृत्तेः सप्तमीबहुवचनमेवात्र सुप् ।खरवसानयो॑रित्येव सिद्धे नियमार्थ एवैष विधिरित्याह — रोरेवेति । विपरीतनियमस्तु न,हलोऽनन्तराः संयोगः॑ इति निर्देशात् । षत्वमिति ।आदेश प्रत्यययो॑रित्यनेने॑ति शेषः । रेफस्य इण्त्वेन ततः परत्वादिति भावः । षस्य द्वित्व इति ।अचो रहाभ्या॑मित्यनेने॑ति शेषः ।</p>
<h2>Padamanjari</h2>
<hr />
<p>index: 8.3.16
sutra: रोः सुपि</p>
<hr />
<p>पयः स्विति । यत्र सकारद्वयं पठ।ल्ते तत्र'वा शिर'  इति विसर्जनीयस्य वा सकारः । सर्पिः ष्विति । यत्र विसर्जनीयः पठ।ल्ते तत्र'नुम्विसर्जनीयशर्व्यवाये' पिऽ इति प्रत्ययसकारस्य षत्वम् । षकारद्वयपाठे तु पूर्ववद्धिसर्जनीयस्य सत्वम्, परस्य पूर्ववदेव षत्वम्, पूर्वस्य ष्टुअत्वम् । सप्तमीबहुवचनं गृह्यत इति । न प्रत्याहारः;'खरि'  इत्यनुवृतेः, न हि सप्तमीबहुवचनादन्यः सुप् खरादिरस्ति । तेन पयोभ्यामित्यादौ विध्यर्थं न भवति, किं तर्हि ? नियमार्थम्, यदाहसिद्धे सत्यारम्भो नियमार्थ इति । रोरेव सुपीति । विपरीतस्तु नियमो न भवति - रोः सुप्येवेति;'हलो' नन्तराः संयोगःऽ इत्यादिनिर्देशात् ॥</p></div>