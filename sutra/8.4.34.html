<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.33.html"><button class="muted-button">Prev 8.4.33</button></a>
        <a href="8.4.35.html"><button class="muted-button">Next 8.4.35</button></a>
        </nav><h2 class="dev">न भाभूपूकमिगमिप्यायीवेपाम्</h2><p class="sname"><font color=blue>8-4-34 न भाभूपूकमिगमिप्यायीवेपाम्</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <font color="Red">रषाभ्यां नः णः समानपदे</font> <font color="Maroon">उपसर्गाद्</font> <font color="Brown">कृति</font> <BR>
</p><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a href="#">Up</a>
<hr />
<p>index: 8.4.34
sutra: न भाभूपूकमिगमिप्यायीवेपाम्</p>
<hr />
<p>भा भू पू कमि गमि पयायी वेप इत्येतेषामुपसर्गस्थात् निमित्तादुत्तरस्य कृत्स्थस्य नकारस्य णकारादेशो न भवति। भा प्रभानम्। परिभानम्। भू प्रभवनम्। परिभवनम्। पू प्रपवनम्। परिपवनम्। पूग्रहणेन पूञ्ग्रहणं द्रष्टव्यम्। पूङो हि भवत्येव णत्वम्, प्रपवणं सोमस्य इति। कमि प्रकमनम्। परिकमनम्। गमि प्रगमनम्। परिगमनम्। प्यायी प्रप्यायनम्। परिप्यायनम्। वेप प्रवेपनम्। परिवेपनम्। ण्यन्तानां भादीनामुपसङ्ख्यानं कर्तव्यम्। प्रभापनम्। परिभापनम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.4.34
sutra: न भाभूपूकमिगमिप्यायीवेपाम्</p>
<hr />
<p>एभ्यः कृन्नस्य णो न । प्रभानीयम् । प्रभवनीयम् ॥&lt;!पूञ एवेह ग्रहणमिष्यते !&gt; (वार्तिकम्) ॥ पूङस्तु प्रपवणीयः सोमः ।&lt;!ण्यन्ताभादीनामुपसंख्यानम् !&gt; (वार्तिकम्) ॥ प्रभापनीयम् ॥&lt;!ख्शाञः शस्य यो वेत्युक्तम् !&gt; (वार्तिकम्) ॥ णत्वप्रकरणोपरि तद्बोध्यम् । यत्वस्यासिद्धत्वेन शकारव्यवधानान्न णत्वम् । प्रख्यानीयम् ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.4.34
sutra: न भाभूपूकमिगमिप्यायीवेपाम्</p>
<hr />
<p><b>न भाभूपूकमिगमिप्यायीवेपाम्</b> - न भाभू । प्रभानीयमिति । इह 'कृत्यचः' इति प्राप्तं णत्वं नेति भावः । णत्वप्रकरमोपरीति । इदंचक्षिङः ख्या॑ञिति सूत्रे भाष्ये स्पष्टम् । प्रख्यानीयमिति । इह यत्वस्याऽसिद्धतया शकारेण व्यवधानात् 'कृत्यचः' इति णत्वं नेति भावः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 8.4.34
sutra: न भाभूपूकमिगमिप्यायीवेपाम्</p>
<hr />
<p>पूग्रहणेन पूञोग्रहणमेष्टव्यमिति । इष्टिरेवेयम् । ण्यन्तानां चेति । ण्यन्तस्याधात्वन्तरत्वान्न प्राप्नोतीति वचनम्, किञ्च ण्यन्तेष्वस्य प्रवृतौ पक्षेऽनुवाददोषप्रसङ्गः;'णेविभाषा'  इत्येव पक्षे निवृतेः सिद्धत्वात् ॥</p></div>