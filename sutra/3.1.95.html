<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.1.94.html">
            <button class="muted-button">Prev 3.1.94</button>
        </a>
        <a href="3.1.96.html">
            <button class="muted-button">Next 3.1.96</button>
        </a>
        </nav><h2>Kashika</h2>
<hr />
<p>index: 3.1.95
sutra: कृत्याः</p>
<hr />
<p>ण्वुल्तृचौ [[3.1.133]] इति वक्ष्यति। प्रागेतस्माण् ण्वुल्संशब्दनाद् यानित ऊर्ध्वमनुक्रमिष्यामः, कृत्यसञ्जकस्ते वेदितव्याः। तत्र एव उदाहरिस्यामः। कृत्यप्रदेशः <em>कृत्यैरधिकार्थवचने</em> [[2.1.33]], <em>कृत्यानां कर्तरि वा</em> [[2.3.71]] इत्येवमादयः।</p>
<h2>Siddhanta Kaumudi</h2>
<hr />
<p>index: 3.1.95
sutra: कृत्याः</p>
<hr />
<p>अधिकारोऽयं ण्वुलः प्राक् ॥</p>
<h2>Laghu Siddhanta Kaumudi</h2>
<hr />
<p>index: 3.1.95
sutra: कृत्याः</p>
<hr />
<p>ण्वुल्तृचावित्यतः प्राक् कृत्यसंज्ञाः स्युः॥</p>
<h2>Balamanorama</h2>
<hr />
<p>index: 3.1.95
sutra: कृत्याः</p>
<hr />
<p><em>कृत्याः (प्राङ् ण्वुलः)</em> - कृत्याः । कृत्यसंज्ञका इत्यर्थः । ततश्चप्रैषातिसर्गप्राप्तकालेषु कृत्याश्च॑,॒अर्हे कृत्यतृचश्च॑,शकि लिङ् चे॑त्यादिषु प्रवर्तते । ण्वुलः प्रागिति । 'ण्वुल्तृचौ' इत्यतः प्रागित्यर्थः । एतच्च भाष्ये स्पष्टम् । </p>
<h2>Padamanjari</h2>
<hr />
<p>index: 3.1.95
sutra: कृत्याः</p>
<hr />
<p>कृत्याः प्राङ् ण्वुलः॥ ण्वुलतृचाविति वक्ष्यतीति। रोगाख्यायां ण्वुल् बहुलम्ऽ मित्ययं त्ववधिर्न भवति; ठर्हे कृत्यतृचश्चऽ इति पृथक् तृचो ग्रहणात्। यद्येवम्,'प्राङ् ण्वुलः'  इति न वक्तव्यम्,'कृत्याः'  इत्येवास्तु, तृज्ग्रहणादेव ज्ञापकात्परतोऽनुवृत्तिर्न भविष्यति, योगापेक्षं च ज्ञापकम्'ण्वुल्तृचौ'  इत्यस्माद्योगात्प्राक् कृत्यसञ्ज्ञाधिकार इति? सत्यम्;'कृत्याः'  इत्येतावदेव पठितं सूत्रकारेण। वृत्तिकारस्तु, भाष्ये पूर्वपक्षरूपेण पठितं सूत्रे प्रचिक्षेप। विचित्रा हि वृतेः कृतिर्वृत्तिकारेण!'कृत्याः'  इति बहुवचनमनुक्तसमुच्चयार्थम्, तेन'केलिमर उपसङ्ख्यानम्'  इत्यादि नोपसंख्येयं भवति॥</p></div>