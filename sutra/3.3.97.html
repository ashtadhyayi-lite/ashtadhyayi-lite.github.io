<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.3.96.html"><button class="muted-button">Prev 3.3.96</button></a>
        <a href="3.3.98.html"><button class="muted-button">Next 3.3.98</button></a>
        </nav><br><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a href="#">Up</a>
<hr />
<p>index: 3.3.97
sutra: ऊतियूतिजूतिसातिहेतिकीर्तयश्च</p>
<hr />
<p>मन्त्रे इति न अनुवर्तते। ऊत्यादयः शब्दा निपात्यन्ते। उदात्तः इति वर्तते। अवतेः <b>ज्वरत्वरस्रिव्यविमवामुपधायाश्च</b> <a href="6.4.20.html">6.4.20</a> इति ऊठ्। ऊतिः। स्वरार्थं वचनम्। यौतेर्जवतेश्च यूतिः, जूतिः। दीर्घत्वं च निपात्यते। सातिः। स्यतेः इत्वाभावो निपात्यते, सनोतेर्वा जनसनखनां संज्ञालोः <a href="6.4.42.html">6.4.42</a> इत्यात्वे कृते स्वरार्थं निपातनम्। हन्तेर्हिनोतेर्वा हेतिः। कीर्तयतेः कीर्तिः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 3.3.97
sutra: ऊतियूतिजूतिसातिहेतिकीर्तयश्च</p>
<hr />
<p>अवतेः ज्वरत्वर &lt;{SK2654}&gt; इत्यूठ । ऊतिः । स्वरार्थं वचनम् । उदात्त इति हि वर्तते । यूतिः । जूतिः । अनयोर्दीर्घत्वं च निपात्यते । स्यतेः सातिः । द्यतिस्यति &lt;{SK3074}&gt; इतीत्वे प्राप्ते इत्वाभावो निपात्यते । सनोतेर्वा जनसन &lt;{SK2504}&gt; इत्यात्वे कृते स्वरार्थं निपातनम् । हन्तेर्हिनोतेर्वा हेतिः । कीर्तिः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 3.3.97
sutra: ऊतियूतिजूतिसातिहेतिकीर्तयश्च</p>
<hr />
<p>एते निपात्यन्ते॥॥</p>
<h2 id="padamanjari">Padamanjari</h2><a href="#">Up</a>
<hr />
<p>index: 3.3.97
sutra: ऊतियूतिजूतिसातिहेतिकीर्तयश्च</p>
<hr />
<p>मन्त्रे इति नानुवर्तत इति । तेन ब्राह्मणे भाषायां चाथं विधिर्भवति । स्यतेरिति ।'षो' न्तकर्मणिऽ इत्यस्य । हत्वाभाव इति ।'द्यतिस्यति'  इत्यादिना प्राप्तस्येत्वस्याभावः । सनोतेर्वेति ।'षणुदाने'  इत्यस्य । हन्तेर्हिनोतेर्वोत । यदा हन्तेस्तदा नकारस्येत्वं निपात्यते, यदा हिनोतेस्तदा तु गुणः । कीर्तयतेरिति ।'कृत संशब्दने'  इत्यस्य चुरादिणिजन्तस्य'ण्यासश्रन्यो युच्' , इति युचोऽपवादः क्तिन्निपात्यते, उदांतत्वं च । इडभावस्तु'तितुत्र'  इत्यादिना सिद्धः, ठुपधायाश्चऽ'हलि च'  ठुपधायां चऽ इति दीर्घत्वम् । कालापास्तु युचमपीच्छन्ति - कीर्तनेति ॥</p></div>