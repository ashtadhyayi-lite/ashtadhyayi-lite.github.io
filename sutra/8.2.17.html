<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.2.16.html">
            <button class="muted-button">Prev 8.2.16</button>
        </a>
        <a href="8.2.18.html">
            <button class="muted-button">Next 8.2.18</button>
        </a>
        </nav><h2>Kashika</h2>
<hr />
<p>index: 8.2.17
sutra: नाद्घस्य</p>
<hr />
<p>नकारान्तातुत्तरस्य घसंज्ञाकस्य नुडागमो भवति छन्दसि विषये। सुपथिन्तरः। दस्युहन्तमः। भूरिदाव्नस्तुड् वक्तव्यः। भूरिदावत्तरः। ईद् रथिनः। रथिनः ईकारान्तादेशो धे परतः। रथीतरः। रथशब्दादेव वा मत्वर्थीयोऽयम् ईकारः छन्दसीवनिपौ इति।</p>
<h2>Siddhanta Kaumudi</h2>
<hr />
<p>index: 8.2.17
sutra: नाद्घस्य</p>
<hr />
<p>नान्तात्परस्य घस्य नुट् । सुपथिन्तरः ।&lt;!भूरिदान्नस्तुड्वाच्यः !&gt; (वार्तिकम्) ॥ भूरिदावत्तरो जनः (भू॒रि॒दाव॑त्तरो जनः॑) ।&lt;!ईद्रथिनः !&gt; (वार्तिकम्) ॥ रथीतरः (र॒थीत॑रः) । रथीतमं रथीनाम् (र॒थीत॑मं र॒थीना॑म्) ।</p>
<h2>Padamanjari</h2>
<hr />
<p>index: 8.2.17
sutra: नाद्घस्य</p>
<hr />
<p>भूरिदावतर इति । ठातो मनिन्ऽ इत्यादिना वनिप् । रथीतर इति । रथशब्दान्मत्वर्थीय इनिः, तदन्तातरप्, नकारलोपे कृते दकारस्य ईकारः । यदि तु नकारलोपापवादो नकारस्य स्थाने विधीयेत, तदा तस्यासिद्धत्वादेकादेशो न स्यात् ॥</p></div>