<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.172.html"><button class="muted-button">Prev 6.1.172</button></a>
        <a href="6.1.174.html"><button class="muted-button">Next 6.1.174</button></a>
        </nav><h2 class="title">शतुरनुमो नद्यजादी</h2><p class="sname"><font color=blue>6-1-173 शतुः अनुमः नद्यजादी</font> <font color="DeepPink"> अन्तः</font> <font color="ForestGreen">उदात्तः</font> <font color="Red">विभक्तिः</font> <font color="Maroon">अन्तोदात्तात्</font> <font color="Brown">अञ्चेः छन्दसि असर्वनामस्थानम्</font> <BR>
</p><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.173
sutra: शतुरनुमो नद्यजादी</p>
<hr />
<p>अद्न्तोदात्तातिति वर्तते। अनुम् यः शतृप्रत्ययस् तदन्तात् परा नदी अजादिर्विभक्तिरसर्वनामस्थानमुदात्ता भवति। तुदती। नुदती। लुनती। पुनती। तुदता। लुनता। पुनता। अनुमः। इति किम्? तुदन्ती। नुदन्ती। अत्र अप्युपदेशातिति लसार्वधातुकादनुदात्तत्वे एकादेशः, तस्य <b>एकादेश उदात्तेन उदात्तः</b> <a href="8.2.5.html">8.2.5</a> इत्युदात्तत्वम् , तस्य पूर्वत्र असिद्धत्वम् न इष्यते इति शत्रन्तमन्तोदात्तं भवति। नद्यजादी इति किम्? तुदद्भ्याम्। नुदद्भ्याम्। तुदद्भिः। अन्तोदात्तातित्येव, ददती। दधतः। <b>अभ्यस्तानामादिः</b> <a href="6.1.189.html">6.1.189</a> इत्याद्युदात्तवेतौ। बृहन्महतोरुपसङ्ख्यानम्। बृहती। महती। बृहता। महता।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.173
sutra: शतुरनुमो नद्यजादी</p>
<hr />
<p>अनुम् यः शतृप्रत्ययस्तदन्तादन्तोदात्तात्परा नदी अजादिश्च शसादिर्विभक्तिरुदात्ता स्यात् । अच्छा रवं प्रथमा जानती (अच्छा॒ रवं॑ प्रथ॒मा जा॑न॒ती) । कृण्वते । अन्तोदात्तात्किम् । दधती । अभ्यस्तानामादिः &lt;{SK3673}&gt; इत्याद्युदात्तः । अनुमः किम् । तुदन्ती । एकादेशोऽत्र उदात्तः । अदुपदेशात्परत्वाच्छतुः लसार्वधातुक &lt;{SK3730}&gt; इति निघातः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.173
sutra: शतुरनुमो नद्यजादी</p>
<hr />
<p>तुदती, नुदतीति। तुदादित्वाच्छः, ठाच्छीनद्योर्नुम्ऽ विकल्पितः। तत्र नुमभावपक्षे उदाहरणम्, नुम्पक्षे प्रत्युदाहरणम्। तुदन्तीति।'श्नाभ्यस्तयोरात'  इत्याकारलोपः। अत्र प्रत्ययस्वरेण शत्रन्तमन्तोदातम्। तत्रेत्यादिना प्रत्युदाहरणस्य द्व्यङ्गविकलतां परिहरति -तत्र पूर्वत्रासिद्धमिति नेष्यतीति। अत्र च ज्ञापकमयमेवानुम इति प्रतिषेधः, न हि किञ्चिदेकादेशस्वरमन्तरेण शत्रन्तं सनुम्कमन्तोदातमिस्ति। बुहन्महतोरुपसंख्यानमिति। शतृवद्भावादेव सिद्धे नियमार्थमिदम् -पृष्टदादीनां मा भूदिति।'गौरादिषु बृहन्महतोः पाठो' नर्थकःऽ इति स्त्रीप्रकरण एवोक्तम् ॥  उदातयणो कहल्पूर्वात् ॥ ठुदातस्वरितयोर्यणः स्वरितोऽनुदातस्यऽ इति प्राप्ते वचनम्। वहुतितवा ब्राह्मण्येति। स्त्रीलिङ्गोपादानं नाभावनिवत्यर्थम्।'तनोतेर्डौः सन्वच्च'  इति,'चालनी तितौः पुमान्' , ततो बहुव्रीहिः,'बहोर्नञ्वदुतरपदभूम्नि'  इत्युतरपदान्तोदातः, तत्र ठुदातस्वरितयोःऽ इति विभक्तेः स्वरितत्वम् । नकारग्रहणं च कर्तव्यमिति। उदातस्थाने यो नकारस्ततोऽपि परस्या नद्या उदातत्वं वक्तव्यमित्यर्थः। तदर्थं केचिद् ठुदातहलो हल्पूर्वात्ऽ इति पठनीयमिति मन्यन्ते। वाक्पत्नीति। तत्पुरुषः।'पत्यावैश्वर्य्ये'  इति पूर्वपदप्रकृतिस्वरस्य'न भूवाक्चिद्दिधिषु'  इति प्रतिषेधात्समासान्तोदातत्वे'विभाषा सपूर्वस्य'  इति नकारः ॥</p></div>