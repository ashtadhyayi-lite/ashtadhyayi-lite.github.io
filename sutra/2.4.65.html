<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.4.64.html">
            <button class="muted-button">Prev 2.4.64</button>
        </a>
        <a href="2.4.66.html">
            <button class="muted-button">Next 2.4.66</button>
        </a>
        </nav><h2>Kashika</h2>
<hr />
<p>index: 2.4.65
sutra: अत्रिभृगुकुत्सवसिष्ठगोतमाङ्गिरोभ्यश्च</p>
<hr />
<p>अत्र्यादिभ्यः परस्य गोत्रप्रत्ययस्य बहुषु लुग् भवति। अत्रिशब्दातितश्च अनिञः [[4.1.122]] इति ढक्। इतरेभ्यः ऋष्यण्। अत्रयः भृगवः। कुत्साः। वसिष्ठाः। गोतमाः। अङ्गिरसः। बहुषु इत्येव, आत्रेयः। भर्गवः। तेन एव इत्येव, प्रियात्रेयाः। प्रियभार्गवाः। अस्त्रियाम् इति किम्? आत्रेय्यः स्त्रियः।</p>
<h2>Siddhanta Kaumudi</h2>
<hr />
<p>index: 2.4.65
sutra: अत्रिभृगुकुत्सवसिष्ठगोतमाङ्गिरोभ्यश्च</p>
<hr />
<p>एभ्यो गोत्रप्रत्ययस्य लुक्स्यात्तत्कृते बहुत्वे । न तु स्त्रियाम् । अत्रयः । भृगवः । कुत्साः । वसिष्ठाः । गोतमाः । अङ्गिरसः ॥</p>
<h2>Balamanorama</h2>
<hr />
<p>index: 2.4.65
sutra: अत्रिभृगुकुत्सवसिष्ठगोतमाङ्गिरोभ्यश्च</p>
<hr />
<p><em>अत्रिभृगुकुत्सवसिष्ठगोतमाङ्गिरोभ्यश्च</em> - अत्रिभृगु । पूर्वसूत्राद्गोत्र इति, तत्र यदनुवृत्तं तच्च सर्वमिहानुवर्तते । तदाह — एभ्यो गोत्रेति । अत्रेः, भृगोः, कुत्सस्य, वसिष्ठस्य, गोतमस्य, अङ्गरसश्च अपत्यानि पुमांस इति विग्रहाः । तत्र अत्रेः 'इतश्चाऽनिञः' इति ढको ।ञनेन लुक् । इतरेभ्यस्तु ऋष्यण इति बोध्यम् । लुकि आदिवृद्धेर्निवृत्तिः ।</p></div>