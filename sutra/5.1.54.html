<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.53.html"><button class="muted-button">Prev 5.1.53</button></a>
        <a href="5.1.55.html"><button class="muted-button">Next 5.1.55</button></a>
        </nav><h2 class="title">द्विगोः ष्ठंश्च</h2><p class="sname"><font color=blue>5-1-54 द्विगोः ष्ठन् च</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">ठञ्</font> <font color="RoyalBlue">ठक्</font> <font color="Magenta">तत्</font> <font color="DeepPink">ःअरति वहति आवहति</font> <font color="ForestGreen">सम्भवति अवहरति पचति</font> <font color="Red">आढकाचितपात्रात्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.1.54
sutra: द्विगोः ष्ठंश्च</p>
<hr />
<p>'तत् सम्भवति , अवहरति, पचति' (इति) आढक-आचित-पात्रात् द्विगोः ष्ठन्, अन्यतरस्याम् खः च</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.1.54
sutra: द्विगोः ष्ठंश्च</p>
<hr />
<p>सम्भवति, अवहरति, पचति - एतेषु अर्थेषु द्विगुसमासे विद्यमानेभ्यः द्वितीयासमर्थेभ्यः  आढक / आचित / पात्र - एतेभ्यः शब्देभ्यः ष्ठन् प्रत्ययः भवति, तथा च  विकल्पेन  ख-प्रत्ययः अपि भवति ।</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.1.54
sutra: द्विगोः ष्ठंश्च</p>
<hr />
<p>आढकाचितपात्रातित्येव। आढकाऽचितपात्रान्ताद् द्विगोः संभवत्यादिष्वर्थेषु ष्ठन् प्रत्ययो भवति, चकारात् खः, अन्यतरस्याम्। विधानसामर्थ्यादेव अनयोर्लुक् न भवति। ठञस् तु पक्षेऽनुज्ञातस्य अध्यर्धपूर्वद्विगोः इति लुग् भवत्येव। नकारः स्वरार्थः। षकारो ङीषर्थः। द्व्याढकिकी, द्व्याढकीना, द्व्याढकी। द्व्याचितिकी, द्व्याचितीना, द्व्याचिता। अपरिमाणविब्स्ताऽचितेति ङीपः प्रतिषेधः। द्विपात्रिकी, द्विपात्रीणा, द्विपात्री।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.1.54
sutra: द्विगोः ष्ठंश्च</p>
<hr />
<p>आढकाचितपात्रात् इत्येव । आढकाद्यन्ताद्द्विगोः संभवत्यादिष्वर्थेषु ष्ठन्खौ वा स्तः । पक्षे ठञ् । तस्य अध्यर्ध-&lt;{SK1693}&gt; इति लुक् । षित्वान्ङीष् । द्व्याढकिकी । द्व्याढकीना । द्विगोः-&lt;{SK479}&gt; इति ङीप् । द्व्याढकी । द्व्याचितिकी । द्व्याचितीना । अपरिमाण-&lt;{SK470}&gt; इति ङीब्निषेधात् । द्व्याचिता । द्विपात्रिकी । द्विपात्रीणा । द्विपात्री ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.1.54
sutra: द्विगोः ष्ठंश्च</p>
<hr />
<p>आढक (= unit of measuring grain ), आचित (= unit of measurement, equivalent to 10  भाराः ), पात्र (= vessel, unit of capacity) - एतानि सर्वाणि विशिष्टानि परिमाणानि । एते शब्दाः यदि द्विगुसमासस्य उत्तरपदे विद्यन्ते, तर्हि तादृशात् द्वितीयासमर्थात् प्रातिपदिकात् <b>सम्भवत्यवहरति पचति</b> <a href="5.1.52.html">5.1.52</a> अस्मिन् अर्थे -</p>
<p>[1] वर्तमानसूत्रेण ष्ठन्-प्रत्ययः भवति ।</p>
<p>[2] पक्षे  ख-प्रत्ययः अपि विकल्पेन विधीयते । </p>
<p>[3] पक्षे च औत्सर्गिकः ठञ्-प्रत्ययः अपि भवति, यस्य <b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इति लुक् भवति ।</p>
<p>अत्र एकः विशेषः ज्ञातव्यः - वस्तुतः  <b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a>  इत्यनेन तद्धितार्थद्विगुसमासानां विषये प्रत्ययस्य लुक् उच्यते । परन्तु अस्मिन् सूत्रे विशिष्टरूपेण द्विगोः विषये एव ष्ठन् तथा ख-प्रत्ययविधानम् कृतमस्ति; अतः विधानसामर्थ्यात् ष्ठन्-प्रत्ययस्य ख-प्रत्ययस्य च लुक् अत्र न भवति । पक्षे यः औत्सर्गिकः ठञ्-प्रत्ययः विधीयते, तस्य लुक् तु भवत्येव ।</p>
<p>उदाहरणानि क्रमेण पश्यामः । अस्य सूत्रस्य व्याख्यानेषु दत्तानि सर्वाणि उदाहरणानि तद्धितार्थद्विगुसमास्य विषये एव सन्ति । तानि एतादृशानि -</p>
<p>[1] ष्ठन् -प्रत्ययः - </p>
<p>अ) द्वौ आढकौ सम्भवति / अवहरति / पचति सः  = द्वि + आढक + ष्ठन् → द्व्याढकिक । स्त्रीत्वे <b>षिद्गौरादिभ्यश्च</b> <a href="4.1.41.html">4.1.41</a> इति ङीष् - द्व्याढकिकी ।</p>
<p>आ) त्रयः आचिताः सम्भवति / अवहरति / पचति सः  = त्रि + आचित + ष्ठन् → त्र्याचितिक । स्त्रीत्वे ङीष् - त्र्यचितिकी ।</p>
<p>इ) पञ्च पात्राणि सम्भवति / अवहरति / पचति सः  = पञ्च + पात्र + ष्ठन् → पञ्चपात्रिक । स्त्रीत्वे ङीष् - पञ्चपात्रिकी ।                        </p>
<p>[2] ख-प्रत्ययः -     </p>
<p>अ) द्वौ आढकौ सम्भवति / अवहरति / पचति सः = द्वि + आढक + ख → द्व्याढकीन । स्त्रीत्वे <b>अजाद्यतष्टाप्</b> <a href="4.1.4.html">4.1.4</a> इति टाप्  - द्व्याढकीना ।</p>
<p>आ) त्रयः आचिताः सम्भवति  / अवहरति / पचति सः  = त्रि + आचित + ख → त्र्याचितीन । स्त्रीत्वे टाप्  - त्र्यचितीना ।</p>
<p>इ) पञ्च पात्राणि सम्भवति / अवहरति / पचति  सः  = पञ्च + पात्र + ख → पञ्चपात्रीण । स्त्रीत्वे टाप् -पञ्चपात्रीणा ।</p>
<p>[3] ठञ्-प्रत्ययः , तस्य च लुक् -</p>
<p>अ) द्वौ आढकौ सम्भवति / अवहरति / पचति सः </p>
<p>= द्वि + आढक + ठञ्     </p>
<p>→ द्व्याढक [<b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इति ठञ्-प्रत्ययस्य लुक्] ।</p>
<p>स्त्रीत्वे  <b>द्विगोः</b> <a href="4.1.21.html">4.1.21</a> इत्यनेन ङीप्-प्रत्ययः भवति - द्व्याढकी ।</p>
<p>आ) त्रयः अचिताः सम्भवति / अवहरति / पचति सः = त्रि + आचित + ठञ् → त्रि + आचित → त्र्याचित । स्त्रीत्वे <b>द्विगोः</b> <a href="4.1.21.html">4.1.21</a> इत्यनेन ङीप्-प्रत्यये प्राप्ते <b>अपरिमाणबिस्ताचितकम्बल्येभ्यो न तद्धितलुकि</b> <a href="4.1.22.html">4.1.22</a> इति ङीप्-प्रत्ययः निषिध्यते, अतः अत्र <b>अजाद्यतष्टाप्</b> <a href="4.1.4.html">4.1.4</a> इति टाप् एव भवति - त्र्याचिता । </p>
<p>इ)   पञ्च पात्राणि सम्भवति / अवहरति / पचति सः  = पञ्च + पात्र + ठञ्  → पञ्चपात्र । स्त्रीत्वे <b>द्विगोः</b> <a href="4.1.21.html">4.1.21</a> इति ङीप् - पञ्चपात्री ।                    </p>
<p>ज्ञातव्यम् - अस्मिन् सूत्रे 'ष्ठन् + च'  इत्यत्र एतादृशं सन्धिकार्यम् भवति -</p>
<p>ष्ठन् + च</p>
<p>→ ष्ठरुँ + च [<b>नश्छव्यप्रशान्</b> <a href="8.3.7.html">8.3.7</a> इति नकारस्य रुँत्वम्]</p>
<p>→ ष्ठंरुँ + च [<b>अनुनासिकात् परोऽनुस्वारः</b> <a href="8.3.4.html">8.3.4</a> इति अनुस्वारः । एतत् सूत्रम् रुँत्वप्रकरणे एव विद्यते, अतः <b>नश्छव्यप्रशान्</b> <a href="8.3.7.html">8.3.7</a> इत्यनेन विहितं नकारस्य रुँत्वमस्य कृते सिद्धमस्ति ।]</p>
<p>→ ष्ठंः + च [<b>खरवसानयोर्विसर्जनीयः</b> <a href="8.3.15.html">8.3.15</a> रुँ-इत्यस्य इति विसर्गः]</p>
<p>→ ष्ठंस् + च [<b>विसर्जनीयस्य सः</b> <a href="8.3.34.html">8.3.34</a> इति विसर्गस्य सकारादेशः]</p>
<p>→ ष्ठंश् + च [<b>स्तोः श्चुना श्चुः</b> <a href="8.4.40.html">8.4.40</a> इति श्चुत्वम्]</p>
<p>→ ष्ठंश्च</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.1.54
sutra: द्विगोः ष्ठंश्च</p>
<hr />
<p><b>द्विगोष्ठंश्च</b> - द्विगोः ष्ठंश्च । ष्ठन्खाविति । चकारेण खस्यानुकर्षादिति भावः । वा स्त इति । अन्यतरस्यामित्यनुवृत्तेरिति भावः । पक्षे ठञिति । 'आर्हात्' इत्यत्र परिमाणपर्युदासान्न ठगिति भावः । षित्त्वान्ङीष् । द्व्याढकिकीति । द्वे आढके सम्भवत्यवहरति पचति वेत्यर्थे 'तद्धितार्थ' इति द्विगुः, ष्ठन्, षित्त्वान्ङीष् । द्व्याढकिकीति । द्वे आढके सम्भवत्यवहरति पचति वेत्यर्थे 'तद्धितार्थ' इति द्विगुः, ष्ठन्, षित्त्वान्हीषित्यर्थः । अत्र 'न य्वाभ्याम्' इत्यैज्न, वृद्धिनिषेधसन्नियोगशिष्टत्वात्, ञ्णित्किदभावेन वृद्धेरप्रसक्तेः । द्व्याकढीनेति । खे रूपम् । द्विगोरिति ङीप् । द्व्याढकीति । ठञिअध्यर्थे॑ति तस्य लुक् । 'द्विगोः' इति ङीबित्यर्थः । प्रत्ययलक्षणमाश्रित्य ठञन्तलक्षणङीप्तु नेतिअपरिमाणविस्ते॑त्यत्रोक्तम् ।अध्यर्धे॑ति लुक्ठञ एव, नतु ष्ठन्खयोरपि, विधिसामर्थ्यात् । द्व्याचितिकी द्व्याचितीनेति । ष्ठनि खे च रूपम् । अथ द्व्याचितशब्दाट्ठञो लुकि द्विगोः॑ इति ङीपमाशङ्क्याह — अपरिमाणेति ङीब्निषेधादिति । [एवं ष्ठन् ख ठञ्लुग्भिः] द्विपात्रिकीत्यादि । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 5.1.54
sutra: द्विगोः ष्ठंश्च</p>
<hr />
<p>द्व्याचितेति। ठञो लुक्, ठपरिमाणबिस्ताचितऽ इति ङीपः प्रतिषेधः ॥</p></div>