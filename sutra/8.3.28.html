<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.27.html"><button class="muted-button">Prev 8.3.27</button></a>
        <a href="8.3.29.html"><button class="muted-button">Next 8.3.29</button></a>
        </nav><h2>Sandhi Samaasa Split</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>पदस्य ङ्णोः शरि कुक् टुक् वा</p>
<h2>Neelesh Sanskrit Brief</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>पदान्ते विद्यमानस्य ङकारस्य णकारस्य च शर्-वर्णे परे (क्रमेण) विकल्पेन  कुक् तथा टुक् आगमः भवति ।   </p>
<h2>Neelesh English Brief</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>A ङकार and a णकार at end of a पद optionally get कुक् and  टुक् आगम respectively.</p>
<h2>Neelesh Sanskrit Detailed</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>शर्-प्रत्याहारे श्, ष्, स् - एते त्रयः वर्णाः समाविश्यन्ते । एतेषु परेषु पदान्तङकारस्य विकल्पेन कुक्-आगमः भवति, पदान्तणकारस्य च विकल्पेन टुक्-आगमः भवति । <b>आद्यन्तौ टकितौ</b> <a href="1.1.46.html">1.1.46</a> इत्यनेन एतौ आगमौ स्थानिनः अनन्तरम् भवतः । यथा - </p>
<p>1) प्राङ्  + षष्ठः = प्राङ्क्षष्ठः, प्राङ्षष्ठः ।</p>
<p>2) सुगण् + षष्ठः  = सुगण्ट्षष्ठः, सुगण्षष्ठः ।</p>
<p>अत्र एकं वार्त्तिकं ज्ञातव्यम् - &lt;!चयो द्वितीयाः शरि पौष्करसादेरिति वाच्यम् !&gt; । इत्युक्ते, 'पौष्करसादि' नाम्नः आचार्यस्य मतेन चय्-वर्णात् (= वर्गप्रथमवर्णात्) अनन्तरम् यदि शर्-वर्णः आगच्छति, तर्हि तस्य (इत्युक्ते वर्गप्रथमस्य) स्थाने वर्गद्वितीयः वर्णः आदेशरूपेण आगच्छति । यथा - तत् + सह = तथ् + सह । अयमादेशः केवलं पौष्करसादेः मतेन भवति, अतः विकल्पेन भवति इत्यर्थः । वेदेषु बहुत्र एतादृशः वर्गद्वितीयादेशः कृतः दृश्यते । निर्देशसामर्थ्यात्  अस्य अग्रे जश्त्वम् न भवतीति स्मर्तव्यम् ।  </p>
<p>अतः अस्मिन् उदाहरणे अपि प्राङ् + षष्ठः इत्यत्र कुगागमे कृते 'प्राङ् क् षष्ठः' इति स्थिते अनेन वार्तिकेन ककारस्य वैकल्पिकः खकारादेशः अपि भवितुमर्हति, येन 'प्राङ्ख्षष्ठः' इत्यपि रूपं सिद्ध्यति । तथैव, 'सुगण् + षष्ठः' इत्यस्य टुगागमे कृते अनेन वार्तिकेन तस्य ठकारादेशं कृत्वा सुगण्ठ्षष्ठः इत्यपि रूपं सिद्ध्यति ।</p>
<p>विशेषः - </p>
<ol>
<li>
<p>अस्मिन् वार्तिके प्रयुक्तः चय्-प्रत्याहारः पाणिनिना अष्टाध्याय्यां कुत्रापि प्रयुक्तः नास्ति । केवलं अस्मिन् वार्तिके अस्य प्रयोगः दृश्यते ।</p>
</li>
<li>
<p>एतत् वार्त्तिकम् भाष्यकारेण <b>नादिन्याक्रोशे पुत्रस्य</b> <a href="8.4.48.html">8.4.48</a> इत्यत्र पाठितमस्ति । कौमुदीकारेण तु एतत् वार्त्तिकमस्मिन्नेव सूत्रे उक्तमस्ति । </p>
</li>
</ol>
<h2>Kashika</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>ङकारणकारयोः पदान्तयोः कुक् टुकित्येतावागमौ वा भवतः शरि परतः। प्राङ्क् शेते, प्राङ् शेते। प्राङ्क् षष्ठः, प्राङ् षष्ठः। प्राङ्क् साये, प्राङ् साये। णकारस्य वण्ट् शेते, वण् शेते। पूर्वन्तकरणं प्राङ्क् छेते इत्यत्र छन्त्वर्थम्। <b>शश्छोऽटि</b> <a href="8.4.63.html">8.4.63</a> इति हि पदन्ताज् झयः इति तद् विज्ञायते। इह मा भूत्, पुरा क्रूरस्य विसृपो विरप्शिन्। प्राङ्क् सायः इत्यत्रापि <b>सात् पदाद्योः</b> <a href="8.3.111.html">8.3.111</a> इति षत्वप्रतिषेधार्थं च। वण्ट् सायः इत्यत्र च <b>न पदान्ताट् टोरनाम्</b> <a href="8.4.42.html">8.4.42</a> ष्टुत्वप्रतिषेधार्थम्।</p>
<h2>Siddhanta Kaumudi</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>ङकारणकारयोः कुक्टुकावागमौ वा स्तः शरि । कुक्टुकोरसिद्धत्वाज्जश्त्वं न ।&lt;!चयो द्वितीयाः शरि पौष्करसादेरिति वाच्यम् !&gt; (वार्तिकम्) ॥ प्राङ्ख्षष्ठः । प्राङ्क्षष्ठः । प्राङ्षष्ठः । सुगण्ठ्षष्ठः । सुगण्टषष्ठः । सुगण्षष्ठः ॥ </p>
<h2>Laghu Siddhanta Kaumudi</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>वा स्तः। <b>चयो द्वितीयाः शरि पौष्करसादेरिति वाच्यम्</b>  (वार्त्तिकम्) । प्राङ्ख् षष्ठः, प्राङ्क्षष्ठः, प्राङ् षष्ठः। सुगण्ठ् षष्ठः सुगण्ट् षष्ठः, सुगण् षष्ठः॥</p>
<h2>Balamanorama</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p><b>ङ्णोः कुक्टुक् शरि</b> - ङ्णोः ।हे मपरे वे॑त्यतो वेत्यनुवर्तते । कुक् च टुक् चेति समाहारद्वन्द्वः । आगमाविति । एतच्च आद्यन्तौ टकिता॑विति लभ्यम् । यतासङ्ख्यपरिभाषया च ङकारस्य कुक्, णकारस्य टुक् । उभयत्र ककार इत्ष उकार उच्चारणार्थः ।प्राङ् षष्ठः सुगण् षष्ठः॑ इति स्थिते, यथाक्रमङ्कुकिटुकि च तयोः पूर्वावयवत्वेन पदान्तत्वाज्जश्त्वमाशङ्क्याह — कुक्टुकोरिति । चयो द्वितीया इति ।पौष्करसादिशब्दस्य चयो द्वितीया॑ इत्यर्थभ्रमं वारयति — पौश्करसादिराचार्य इति । तथाच विकल्पः फलतीति भावः । प्राङ्क् षष्ठ इति कुकि रूपम् । 'चयो द्वितीया' इति पक्षे प्राङ् ख् षष्ठ इति रूपम् । नचात्र खकारस्य खरि चेति चर्त्वं खकारारम्भविधिसामर्थ्यात् । 'चयो द्वितीया' इति 'नादिन्याक्रोश' इति सूत्रभाष्यपठितमिदम् । 'प्राङ् षष्ठ' इति कुगभावे रूपम् । एवं टुक्यपि सुगण्टषष्ठ इत्यादि । </p>
<h2>Padamanjari</h2>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>उदाहरणेषु'खयो द्वितीयाः शरि पौष्करसादेः'  इति पक्षे ककारस्य खकारः, टकारस्य ठकारः । पूर्वान्तकरणमित्यादि । किं पुनः कारणंपदादौ च्छत्वं न सिध्यतीत्यत आह - शश्छाएऽटीति । विरप्शिन्निति । महन्नामैतत्, विपूर्वाद्रपेरौणादिकः कर्मणि शिनिप्रत्ययः । यदि वा विरपणं विरप्, सोऽस्यास्तीति विरप्शः उ शब्दितः, सङ्कीर्तत इत्यर्थः । षत्वप्रतिषेधार्थमिति । परादौ तु सकारः पदादिर्न स्यात् । ष्टुअत्वप्रतिषेधार्थमिति । परादौ तु टकारः पदान्तो न स्यात् ॥</p></div>