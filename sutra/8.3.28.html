<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.27.html"><button class="muted-button">Prev 8.3.27</button></a>
        <a href="8.3.29.html"><button class="muted-button">Next 8.3.29</button></a>
        </nav><h2 class="title">ङ्णोः कुक्टुक् शरि</h2><p class="sname"><font color=blue>8-3-28 ङ्णोः कुक्टुक् शरि</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <font color="Maroon">वा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>पदस्य ङ्णोः शरि कुक् टुक् वा</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>पदान्ते विद्यमानस्य ङकारस्य णकारस्य च संहितायाम् शर्-वर्णे परे यथासङ्ख्यम् विकल्पेन  कुक् तथा टुक् आगमः भवति ।   </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>In the context of संहिता, a ङकार and a णकार at end of a पद optionally get कुक् and  टुक् आगम respectively.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>ङकारणकारयोः पदान्तयोः कुक् टुकित्येतावागमौ वा भवतः शरि परतः। प्राङ्क् शेते, प्राङ् शेते। प्राङ्क् षष्ठः, प्राङ् षष्ठः। प्राङ्क् साये, प्राङ् साये। णकारस्य वण्ट् शेते, वण् शेते। पूर्वन्तकरणं प्राङ्क् छेते इत्यत्र छन्त्वर्थम्। <b>शश्छोऽटि</b> <a href="8.4.63.html">8.4.63</a> इति हि पदन्ताज् झयः इति तद् विज्ञायते। इह मा भूत्, पुरा क्रूरस्य विसृपो विरप्शिन्। प्राङ्क् सायः इत्यत्रापि <b>सात् पदाद्योः</b> <a href="8.3.111.html">8.3.111</a> इति षत्वप्रतिषेधार्थं च। वण्ट् सायः इत्यत्र च <b>न पदान्ताट् टोरनाम्</b> <a href="8.4.42.html">8.4.42</a> ष्टुत्वप्रतिषेधार्थम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>ङकारणकारयोः कुक्टुकावागमौ वा स्तः शरि । कुक्टुकोरसिद्धत्वाज्जश्त्वं न ।&lt;!चयो द्वितीयाः शरि पौष्करसादेरिति वाच्यम् !&gt; (वार्तिकम्) ॥ प्राङ्ख्षष्ठः । प्राङ्क्षष्ठः । प्राङ्षष्ठः । सुगण्ठ्षष्ठः । सुगण्टषष्ठः । सुगण्षष्ठः ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>वा स्तः। <b>चयो द्वितीयाः शरि पौष्करसादेरिति वाच्यम्</b>  (वार्त्तिकम्) । प्राङ्ख् षष्ठः, प्राङ्क्षष्ठः, प्राङ् षष्ठः। सुगण्ठ् षष्ठः सुगण्ट् षष्ठः, सुगण् षष्ठः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p><pt></p>
<p><b>शर्</b> = श् , ष् , स्</p>
<p></pr></p>
<p>पदान्तङकारस्य संहितायाम् श्/ष्/स्-वर्णे परे <b>विकल्पेन</b> कुक्-आगमः भवति, पदान्तणकारस्य च संहितायाम् श्/ष्/स्-वर्णे परे <b>विकल्पेन</b> टुक्-आगमः भवति । द्वौ अपि एतौ आगमौ कितौ स्तः, अतः <b>आद्यन्तौ टकितौ</b> <a href="1.1.46.html">1.1.46</a> इत्यनेन एतौ स्थानिनः अनन्तरम् विधीयेते ।  उदाहरणानि क्रमेण एतानि  —</p>
<p><hlb>1. शकारे परे आगमविधानम् </hlb></p>
<p>i) <qt>प्राङ्</qt> (east) इत्यस्मात् शब्दात् <qt>शेते</qt> शब्दे परे पदान्तङकारस्य कुक्-आगमः भवति ।</p>
<p><pr></p>
<p>प्राङ् + शेते [प्राङ् इति प्राञ्च्-शब्दस्य प्रथमैकवचनस्य रूपम् । अतः अस्य पदसंज्ञा विद्यते ।]</p>
<p>→ प्राङ् + कुक् + शेते [<b>ङ्णोः कुक्टुक् शरि</b> <a href="8.3.28.html">8.3.28</a> इति सूत्रेण पदान्तङकारस्य विकल्पेन कुक्-आगमः । <b>आद्यन्तौ टकितौ</b> <a href="1.1.46.html">1.1.46</a> इति अन्त्यावयवः]</p>
<p>→ प्राङ् + क् + शेते [अन्तिमककारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । उकारः उच्चारणार्थः, सः अपि लुप्यते ।]</p>
<p>→ प्राङ् + क् / ख् + शेते  [&lt;!चयो द्वितीयाः शरि पौष्करसादेरिति वाच्यम्!&gt; अनेन वार्त्तिकेन अत्र ककारस्य विकल्पेन खकारादेशः अपि सम्भवति ।]</p>
<p>→ प्राङ्क्शेते / प्राङ्ख्शेते [वर्णमेलनम् । अत्र खकारस्य विधानसामर्थ्यात् <b>खरि च</b> <a href="8.4.55.html">8.4.55</a> इति चर्त्वम् न विधीयते ।]</p>
<p><br></p>
<p>पक्षे कुगागमं विना <qt>प्राङ्शेते</qt> इत्यपि रूपं सिद्ध्यति ।</p>
<p></pr></p>
<p>ii) <qt>सुगण्</qt> (the one who counts well) इत्यस्मात् शब्दात् <qt>शेते</qt> शब्दे परे पदान्तणकारस्य टुक्-आगमः भवति ।</p>
<p><pr></p>
<p>सुगण् + शेते [सु-उपसर्गपूर्वकात् गण्-धातोः क्विप्-प्रत्यये कृते  'सुगण्' इति प्रातिपदिकं सिद्ध्यति, तस्य प्रथमैकवचनम् 'सुगण् ' इत्यस्य पदसंज्ञा विद्यते ।</p>
<p>→ सुगण् + टुक् + शेते [<b>ङ्णोः कुक्टुक् शरि</b> <a href="8.3.28.html">8.3.28</a> इति सूत्रेण पदान्तणकारस्य विकल्पेन टुक्-आगमः । <b>आद्यन्तौ टकितौ</b> <a href="1.1.46.html">1.1.46</a> इति अन्त्यावयवः । <b>अस्मिन् आगमे विद्यमानः टकारः इत्संज्ञकः नास्ति, केवलम् ककारः एव इत्संज्ञकः अस्ति । अतः अयम् आगमः कित्-आगमः अस्ति, न हि टित्-आगमः ।</b>]</p>
<p>→ सुगण् + ट् + शेते [ककारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । उकारः उच्चारणार्थः, सः अपि लुप्यते ।]</p>
<p>→ सुगण् + ट् / ठ् + शेते   [&lt;!चयो द्वितीयाः शरि पौष्करसादेरिति वाच्यम्!&gt; अनेन वार्त्तिकेन अत्र टकारस्य विकल्पेन ठकारादेशः अपि सम्भवति ।]</p>
<p>→ सुगणट्शेते / सुगणठ्शेते [वर्णमेलनम् । अत्र ठकारस्य विधानसामर्थ्यात् <b>खरि च</b> <a href="8.4.55.html">8.4.55</a> इति चर्त्वम् न विधीयते ।]</p>
<p><br></p>
<p>पक्षे टुगागमं विना <qt>सुगण्शेते</qt> इत्यपि रूपं सिद्ध्यति ।</p>
<p></pr></p>
<p><hlb>2. षकारे परे आगमविधानम् </hlb></p>
<p>i) <qt>प्राङ्</qt> (east) इत्यस्मात् शब्दात् <qt>षष्ठ</qt> शब्दे परे पदान्तङकारस्य कुक्-आगमः भवति ।</p>
<p><pr></p>
<p>प्राङ् + षष्ठः [प्राङ् इति प्राञ्च्-शब्दस्य प्रथमैकवचनस्य रूपम् । अतः अस्य पदसंज्ञा विद्यते ।]</p>
<p>→ प्राङ् + कुक् + षष्ठः [<b>ङ्णोः कुक्टुक् शरि</b> <a href="8.3.28.html">8.3.28</a> इति सूत्रेण पदान्तङकारस्य विकल्पेन कुक्-आगमः । <b>आद्यन्तौ टकितौ</b> <a href="1.1.46.html">1.1.46</a> इति अन्त्यावयवः]</p>
<p>→ प्राङ् + क् + षष्ठः [अन्तिमककारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । उकारः उच्चारणार्थः, सः अपि लुप्यते ।]</p>
<p>→ प्राङ् + क् / ख् + षष्ठः  [&lt;!चयो द्वितीयाः शरि पौष्करसादेरिति वाच्यम्!&gt; अनेन वार्त्तिकेन अत्र ककारस्य विकल्पेन खकारादेशः अपि सम्भवति ।]</p>
<p>→ प्राङ्क्षष्ठः / प्राङ्ख्षष्ठः  [वर्णमेलनम् । अत्र खकारस्य विधानसामर्थ्यात् <b>खरि च</b> <a href="8.4.55.html">8.4.55</a> इति चर्त्वम् न विधीयते ।]</p>
<p><br></p>
<p>पक्षे कुगागमं विना <qt>प्राङ्षष्ठः</qt> इत्यपि रूपं सिद्ध्यति ।</p>
<p></pr></p>
<p>ii) <qt>सुगण्</qt> (the one who counts well) इत्यस्मात् शब्दात् <qt>षष्ठ</qt> शब्दे परे पदान्तणकारस्य टुक्-आगमः भवति ।</p>
<p><pr></p>
<p>सुगण् + षष्ठः [सु-उपसर्गपूर्वकात् गण्-धातोः क्विप्-प्रत्यये कृते  'सुगण्' इति प्रातिपदिकं सिद्ध्यति, तस्य प्रथमैकवचनम् 'सुगण् ' इत्यस्य पदसंज्ञा विद्यते ।</p>
<p>→ सुगण् + टुक् + षष्ठः [<b>ङ्णोः कुक्टुक् शरि</b> <a href="8.3.28.html">8.3.28</a> इति सूत्रेण पदान्तणकारस्य विकल्पेन टुक्-आगमः । <b>आद्यन्तौ टकितौ</b> <a href="1.1.46.html">1.1.46</a> इति अन्त्यावयवः ।]</p>
<p>→ सुगण् + ट् + षष्ठः [ककारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । उकारः उच्चारणार्थः, सः अपि लुप्यते ।]</p>
<p>→ सुगण् + ट् / ठ् + षष्ठः  [&lt;!चयो द्वितीयाः शरि पौष्करसादेरिति वाच्यम्!&gt; अनेन वार्त्तिकेन अत्र टकारस्य विकल्पेन ठकारादेशः अपि सम्भवति ।]</p>
<p>→ सुगणट्षष्ठः / सुगणठ्षष्ठः [वर्णमेलनम् । अत्र ठकारस्य विधानसामर्थ्यात् <b>खरि च</b> <a href="8.4.55.html">8.4.55</a> इति चर्त्वम् न विधीयते ।]</p>
<p><br></p>
<p>पक्षे टुगागमं विना <qt>सुगण्षष्ठः</qt> इत्यपि रूपं सिद्ध्यति ।</p>
<p></pr></p>
<p><hlb>3. सकारे परे आगमविधानम् </hlb></p>
<p>i) <qt>प्राङ्</qt> (east) इत्यस्मात् शब्दात् <qt>सप्तमः</qt> शब्दे परे पदान्तङकारस्य कुक्-आगमः भवति ।</p>
<p><pr></p>
<p>प्राङ् + सप्तमः [प्राङ् इति प्राञ्च्-शब्दस्य प्रथमैकवचनस्य रूपम् । अतः अस्य पदसंज्ञा विद्यते ।]</p>
<p>→ प्राङ् + कुक् + सप्तमः [<b>ङ्णोः कुक्टुक् शरि</b> <a href="8.3.28.html">8.3.28</a> इति सूत्रेण पदान्तङकारस्य विकल्पेन कुक्-आगमः । <b>आद्यन्तौ टकितौ</b> <a href="1.1.46.html">1.1.46</a> इति अन्त्यावयवः]</p>
<p>→ प्राङ् + क् + सप्तमः [अन्तिमककारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । उकारः उच्चारणार्थः, सः अपि लुप्यते ।]</p>
<p>→ प्राङ् + क् / ख् + सप्तमः [&lt;!चयो द्वितीयाः शरि पौष्करसादेरिति वाच्यम्!&gt; अनेन वार्त्तिकेन अत्र ककारस्य विकल्पेन खकारादेशः अपि सम्भवति ।]</p>
<p>→ प्राङ्क्सप्तमः / प्राङ्ख्सप्तमः [वर्णमेलनम् । अत्र खकारस्य विधानसामर्थ्यात् <b>खरि च</b> <a href="8.4.55.html">8.4.55</a> इति चर्त्वम् न विधीयते ।]</p>
<p><br></p>
<p>पक्षे कुगागमं विना <qt>प्राङ्सप्तमः</qt> इत्यपि रूपं सिद्ध्यति । </p>
<p></pr></p>
<p>ii) <qt>सुगण्</qt> (the one who counts well) इत्यस्मात् शब्दात् <qt>सप्तमः</qt> शब्दे परे पदान्तणकारस्य टुक्-आगमः भवति ।</p>
<p><pr></p>
<p>सुगण् + सप्तमः [सु-उपसर्गपूर्वकात् गण्-धातोः क्विप्-प्रत्यये कृते  'सुगण्' इति प्रातिपदिकं सिद्ध्यति, तस्य प्रथमैकवचनम् 'सुगण् ' इत्यस्य पदसंज्ञा विद्यते ।</p>
<p>→ सुगण् + टुक् + सप्तमः [<b>ङ्णोः कुक्टुक् शरि</b> <a href="8.3.28.html">8.3.28</a> इति सूत्रेण पदान्तणकारस्य विकल्पेन टुक्-आगमः । <b>आद्यन्तौ टकितौ</b> <a href="1.1.46.html">1.1.46</a> इति अन्त्यावयवः ।]</p>
<p>→ सुगण् + ट् + सप्तमः [ककारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । उकारः उच्चारणार्थः, सः अपि लुप्यते ।]</p>
<p>→ सुगण् + ट / ठ् + सप्तमः  [&lt;!चयो द्वितीयाः शरि पौष्करसादेरिति वाच्यम्!&gt; अनेन वार्त्तिकेन अत्र ककारस्य विकल्पेन खकारादेशः अपि सम्भवति ।]</p>
<p>→ सुगणट्सप्तमः / सुगणठ्सप्तमः [वर्णमेलनम् । अत्र पदान्तटकारात् / पदान्तठकारात् परस्य सकारस्य ष्टुत्वम् <b>न पदान्ताट्टोरनाम्</b> <a href="8.4.42.html">8.4.42</a> इति निषिध्यते, अतः अत्र ष्टुत्वं नैव सम्भवति । एवमेव, अत्र ठकारस्य विधानसामर्थ्यात् <b>खरि च</b> <a href="8.4.55.html">8.4.55</a> इति तस्य चर्त्वम् न विधीयते ।]</p>
<p><br></p>
<p>पक्षे टुगागमं विना <qt>सुगण्सप्तमः</qt> इत्यपि रूपं सिद्ध्यति ।</p>
<p></pr></p>
<p><title>वार्त्तिकम् —  &lt;!चयो द्वितीयाः शरि पौष्करसादेरिति वाच्यम् !&gt;</title></p>
<p><b>चय्-वर्णात् (इत्युक्ते, वर्गप्रथमवर्णात्) अनन्तरम् संहितायाम् यदि शर्-वर्णः विद्यते, तर्हि 'पौष्करसादिः' इति नाम्नः आचार्यस्य मतेन (इत्युक्ते, विकल्पेन) चय्-वर्णस्य स्थाने वर्गद्वितीयः वर्णः आदेशरूपेण विधीयते</b> —‌ इति अस्य वार्त्तिकस्य आशयः । विधानसामर्थ्यात् अस्य वर्गद्वितीयवर्णस्य अग्रे <b>खरि च</b> <a href="8.4.55.html">8.4.55</a> इति चर्त्वम् न भवति ।</p>
<p>उपरि निर्दिष्टेषु सर्वेषु अपि उदाहरणेषु &lt;!चयो द्वितीयाः शरि पौष्करसादेरिति वाच्यम् !&gt; इति वार्त्तिकेन ककारस्य विकल्पेन खकारादेशः, एवमेव टकारस्य विकल्पेन ठकारादेशः कृतः अस्ति । </p>
<p>अस्मिन् वार्त्तिके <qt>चय्</qt> इति प्रत्याहारः प्रयुक्तः अस्ति । अयम् प्रत्याहारः पाणिनिना न हि कुत्रचित् प्रयुक्तः दृश्यते । केवलम् अस्मिन् वार्त्तिके एव अस्य प्रत्याहारस्य निर्देशः लभ्यते । वस्तुतस्तु, अस्य प्रत्याहारस्य सिद्ध्यर्थम् एव खकारस्य फकारस्य च <b>खफछठथचटतव्</b> अस्मिन् शिवसूत्रे आवश्यकता विद्यते । यदि चय्-प्रत्याहारः नैव स्यात्, तर्हि <b>कपय्</b> सूत्रे खकारफकारयोः ग्रहणेन अपि न कश्चन दोषः उत्पद्येत । अस्मिन् विषये अधिकम् ज्ञातुम् <a href='https://ashtadhyayi.com/shivasutra/#id=11' target='_blank'>अत्र </a> दृश्यताम् ।</p>
<p><note>काशिकायाम् &lt;!चयो द्वितीयाः शरि पौष्करसादेरिति वाच्यम्!&gt; इति वार्त्तिकम् <b>नादिन्याक्रोशे पुत्रस्य</b> <a href="8.4.48.html">8.4.48</a> अस्मिन् सूत्रे पाठितम् अस्ति । कौमुद्यां तु प्रसङ्गवशात् इदम् वार्त्तिकम् अस्मिन् एव सूत्रे निर्दिष्टम् वर्तते ।</note></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p><b>ङ्णोः कुक्टुक् शरि</b> - ङ्णोः ।हे मपरे वे॑त्यतो वेत्यनुवर्तते । कुक् च टुक् चेति समाहारद्वन्द्वः । आगमाविति । एतच्च आद्यन्तौ टकिता॑विति लभ्यम् । यतासङ्ख्यपरिभाषया च ङकारस्य कुक्, णकारस्य टुक् । उभयत्र ककार इत्ष उकार उच्चारणार्थः ।प्राङ् षष्ठः सुगण् षष्ठः॑ इति स्थिते, यथाक्रमङ्कुकिटुकि च तयोः पूर्वावयवत्वेन पदान्तत्वाज्जश्त्वमाशङ्क्याह — कुक्टुकोरिति । चयो द्वितीया इति ।पौष्करसादिशब्दस्य चयो द्वितीया॑ इत्यर्थभ्रमं वारयति — पौश्करसादिराचार्य इति । तथाच विकल्पः फलतीति भावः । प्राङ्क् षष्ठ इति कुकि रूपम् । 'चयो द्वितीया' इति पक्षे प्राङ् ख् षष्ठ इति रूपम् । नचात्र खकारस्य खरि चेति चर्त्वं खकारारम्भविधिसामर्थ्यात् । 'चयो द्वितीया' इति 'नादिन्याक्रोश' इति सूत्रभाष्यपठितमिदम् । 'प्राङ् षष्ठ' इति कुगभावे रूपम् । एवं टुक्यपि सुगण्टषष्ठ इत्यादि । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.28
sutra: ङ्णोः कुक्टुक् शरि</p>
<hr />
<p>उदाहरणेषु'खयो द्वितीयाः शरि पौष्करसादेः'  इति पक्षे ककारस्य खकारः, टकारस्य ठकारः । पूर्वान्तकरणमित्यादि । किं पुनः कारणंपदादौ च्छत्वं न सिध्यतीत्यत आह - शश्छाएऽटीति । विरप्शिन्निति । महन्नामैतत्, विपूर्वाद्रपेरौणादिकः कर्मणि शिनिप्रत्ययः । यदि वा विरपणं विरप्, सोऽस्यास्तीति विरप्शः उ शब्दितः, सङ्कीर्तत इत्यर्थः । षत्वप्रतिषेधार्थमिति । परादौ तु सकारः पदादिर्न स्यात् । ष्टुअत्वप्रतिषेधार्थमिति । परादौ तु टकारः पदान्तो न स्यात् ॥</p></div>