<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.108.html"><button class="muted-button">Prev 6.1.108</button></a>
        <a href="6.1.110.html"><button class="muted-button">Next 6.1.110</button></a>
        </nav><h2>Sandhi Samaasa Split</h2>
<hr />
<p>index: 6.1.109
sutra: एङः पदान्तादति</p>
<hr />
<p>पदान्तात् एङः अति पूर्वः </p>
<h2>Neelesh Sanskrit Brief</h2>
<hr />
<p>index: 6.1.109
sutra: एङः पदान्तादति</p>
<hr />
<p>पदान्त-एङ्-वर्णात् ह्रस्व-अकारे परे पूर्वपरयोः एकः पूर्व-एकादेशः भवति । </p>
<h2>Neelesh English Brief</h2>
<hr />
<p>index: 6.1.109
sutra: एङः पदान्तादति</p>
<hr />
<p>If a पदान्त ए / ओ letter is followed by a ह्रस्व अकार, then the पूर्व and पर letter are combined to form a पूर्वरूप एकादेश.</p>
<h2>Neelesh Sanskrit Detailed</h2>
<hr />
<p>index: 6.1.109
sutra: एङः पदान्तादति</p>
<hr />
<p>पदान्ते विद्यमानात्  एकारात् / ओकारात् परः यदि ह्रस्वः अकारः आगच्छति, तर्हि पूर्वपरयोः उभयोः एकः पूर्वरूपः एकादेशः भवति । अयमेव पूर्वरूपसन्धिः ।</p>
<p>यथा - वने + अस्मिन् = वनेऽस्मिन् । विष्णो  अव = विष्णोऽव ।           </p>
<p>इदम् सूत्रम्   <b>एचोऽयवायावः</b> <a href="6.1.78.html">6.1.78</a> अस्य अपवादरूपेण आगच्छति ।</p>
<p>ज्ञातव्यम् - </p>
<ol>
<li>
<p>यदि एकारः ओकारः वा पदान्ते न विद्यते, तर्हि अस्य सूत्रस्य प्रयोगः न भवति । यथा, 'चि' धातोः ल्युट्-प्रत्यये कृते 'चि + अन' इति स्थिते, <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन गुणे कृते 'चे + अन' अत्र अस्य सूत्रस्य प्रसक्तिः नास्ति, यतः 'चे' इति पदम् नास्ति । अतः अत्र <b>एचोऽयवायावः</b> <a href="6.1.78.html">6.1.78</a>  इत्यनेन अयादेशे कृते 'चयन' इत्येव रूपं सिद्ध्यति ।                       </p>
</li>
<li>
<p>अत्र लेखनसमये पूर्वरूपं दर्शयितुमवग्रहचिह्नस्य (ऽ) यः प्रयोगः भवति सः केवलं स्पष्टतायै अस्ति । अनेन चिह्नेन अत्र उच्चारणस्य कोऽपि भेदः न जायते । वस्तुतः तु,  व्याकरणशास्त्रे अष्टाध्याय्यां वा अवग्रहचिह्नस्य विषये कोऽपि नियमः सूत्राणि वा न सन्ति । व्याकरणशास्त्रम् केवलमुच्चारणस्य तथा शब्दनिर्माणस्य विषये एव नियमान् पाठयति, लेखनविषये न । अतः अत्र अवग्रहचिह्नम् विना  'वने + अस्मिन् = वनेस्मिन्' एतादृशमपि लेखितुं शक्यते ।    </p>
</li>
</ol>
<h2>Kashika</h2>
<hr />
<p>index: 6.1.109
sutra: एङः पदान्तादति</p>
<hr />
<p>एङ् यः पदान्तः तस्मादति परतः पूर्वपरयोः स्थाने पूर्वरूपम् एकाद्शो भवति। अग्नेऽत्र। वायोऽत्र। अयवादेशयोरयमपवादः। एङः इति किम्। दध्यत्र। मध्वत्र। पदान्तातिति किम्? चयनम्। लवनम्। अतीति इम्। वायो इति। भानो इति। वायविति। भानविति। तपरकरणम् इति किम्? वायवायाहि।</p>
<h2>Siddhanta Kaumudi</h2>
<hr />
<p>index: 6.1.109
sutra: एङः पदान्तादति</p>
<hr />
<p>पदान्तादेङोऽति परे पूर्वरूपमेकादेशः स्यात् । हरेऽव । विष्णोऽव ॥</p>
<h2>Laghu Siddhanta Kaumudi</h2>
<hr />
<p>index: 6.1.109
sutra: एङः पदान्तादति</p>
<hr />
<p>पदान्तादेङोऽति परे पूर्वरूपमेकादेशः स्यात्। हरेऽव। विष्णोऽव॥</p>
<h2>Balamanorama</h2>
<hr />
<p>index: 6.1.109
sutra: एङः पदान्तादति</p>
<hr />
<p><b>एङः पदान्तादति</b> - एङः पदान्तादति । 'अमि पूर्व' इत्यतः पूर्व इत्यनुवर्तते । एकः पूर्वपरयोरित्यधिकृतं । तदाह — पदान्तादित्यादिना । हरे-अवेति स्थितेऽयादेशं बाधित्वा पूर्वरूपमेकारः । विष्णो-अवेत्यत्राऽवादेशं बाधित्वा पूर्वरूपमोकारः । </p></div>