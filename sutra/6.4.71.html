<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.70.html"><button class="muted-button">Prev 6.4.70</button></a>
        <a href="6.4.72.html"><button class="muted-button">Next 6.4.72</button></a>
        </nav><h2 class="title">लुङ्लङ्लृङ्क्ष्वडुदात्तः</h2><p class="sname"><font color=blue>6-4-71 लुङ्लङ्लृङ्क्षु अट् उदात्तः</font> <font color="DeepPink"> असिद्धवत् अत्र आभात्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.4.71
sutra: लुङ्लङ्लृङ्क्ष्वडुदात्तः</p>
<hr />
<p>लुङ्-लङ्-लृङ्क्षु अङ्गस्य अट् उदात्तः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.4.71
sutra: लुङ्लङ्लृङ्क्ष्वडुदात्तः</p>
<hr />
<p>लुङ्लकारे, लङ्लकारे, लृङ्लकारे च परे अङ्गस्य उदात्तः अट्-आगमः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.4.71
sutra: लुङ्लङ्लृङ्क्ष्वडुदात्तः</p>
<hr />
<p>In case of the लुङ्लकार, लङ्लकार and लृङ्लकार, the अङ्ग gets an 'अट्' आगम,  which is also उदात्त.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.4.71
sutra: लुङ्लङ्लृङ्क्ष्वडुदात्तः</p>
<hr />
<p>लुङ् लङ् लृङित्येतेषु परतोऽङ्गस्य अडागमो भवति, उदात्तश्च स भवति। लुङ् अकार्षीत्। अहार्षीत्। लङ् अकरोत्। अहरत्। लृङ् अकरिष्यत्। अहरिष्यत्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.4.71
sutra: लुङ्लङ्लृङ्क्ष्वडुदात्तः</p>
<hr />
<p>एषु परेष्वङ्गस्याडागमः स्यात्स चोदात्तः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.4.71
sutra: लुङ्लङ्लृङ्क्ष्वडुदात्तः</p>
<hr />
<p>एष्वङ्गस्याट्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.4.71
sutra: लुङ्लङ्लृङ्क्ष्वडुदात्तः</p>
<hr />
<p>लुङ्लकारस्य , लङ्लकारस्य, लृङ्लकारस्य प्रत्यये परे अङ्गस्य 'अट्' आगमः भवति । सः च उदात्तसंज्ञकः भवति ।</p>
<p>यथा - </p>
<ol>
<li>पठ् + लङ् [<b>अनद्यतने लङ्</b> <a href="3.2.111.html">3.2.111</a> इति लङ्]</li>
</ol>
<p>→ अट् + पठ् + लङ्  [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अट्-आगमः]</p>
<p>→ अ + पठ् + तिप् [<b>तिप्तस्..</b> <a href="3.4.78.html">3.4.78</a> इति तिप्]</p>
<p>→ अ + पठ् + शप् + ति [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ अ + पठ् + अ + त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अपठत्                 </p>
<ol>
<li>पठ् + लुङ् [<b>लुङ्</b> <a href="3.2.110.html">3.2.110</a> इति लुङ्]</li>
</ol>
<p>→ पठ् + च्लि + ल् [<b>च्लि लुङि</b> <a href="3.1.43.html">3.1.43</a> इति लुङ्लकारस्य प्रत्यये परे लकारविकरणम् 'च्लि']                </p>
<p>→ पठ् + सिच् + ल्  [<b>च्लेः सिच्</b> <a href="3.1.44.html">3.1.44</a> इति च्ले-इत्यस्य सिच्-आदेशः ।]</p>
<p>→ अट्  पठ् + स् + ल्  [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अट्-आगमः]</p>
<p>→ अ  पठ् + स् + तिप् [<b>तिप्तस्..</b> <a href="3.4.78.html">3.4.78</a> इति तिप्]</p>
<p>→ अ  पठ् + स् + त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अ  पठ् + इट् स् + त् [<b>आर्द्धधातकस्य इड्वलादेः</b> <a href="7.2.35.html">7.2.35</a> इति इडागमः]</p>
<p>→ अ  पठ् + इ स् + ईट् त् [<b>अस्तिसिचोऽपृक्ते</b> <a href="7.3.96.html">7.3.96</a> इति ईट्-आगमः]</p>
<p>→ अ  पठ् / पाठ् + इ स्  + ई त् [<b>अतो हलादेर्लघोः</b> <a href="7.2.7.html">7.2.7</a> इति वैकल्पिकवृद्धिः]</p>
<p>→ अ  पठ्/पाठ् + इ + ई + त् [<b>इट ईटि</b> <a href="8.2.28.html">8.2.28</a> इति सकारलोपः]</p>
<p>→ अपठीत् /  अपाठीत् [&lt;!सिज्लोप एकादेशे सिद्धो वाच्यः!&gt; अनेन वार्तिकेन सवर्णदीर्घ-एकादेशे कर्तव्ये सिच्लोपः सिद्धः अस्ति । अतः <b>अकः सवर्णे दीर्घः</b> <a href="6.1.101.html">6.1.101</a> इति सवर्णदीर्घः]</p>
<p>[  अस्य अर्थः अयम् - यदि एकादेशः कर्तव्यः अस्ति, तर्हि सिच्-प्रत्ययस्य कृतः लोपः (यद्यपि त्रिपाद्या क्रियते, तथापि, सपादसप्ताध्याय्याः) एकादेश-कारकेभ्यः सूत्रेभ्यः सिद्धः अस्ति । इत्युक्ते, एतानि सूत्राणि सकारलोपं द्रष्टुं शक्नुवन्ति । ]                                         </p>
<ol>
<li>पठ + लृङ् [<b>लिङ्निमित्ते लृङ् क्रियातिपत्तौ</b> <a href="3.3.139.html">3.3.139</a> इति लृङ्]</li>
</ol>
<p>→   अट् + पठ् + लङ्  [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अट्-आगमः]</p>
<p>→ अट् + पठ् + स्य + लङ्  [ <b>स्यतासी लृलुटोः</b> <a href="3.1.33.html">3.1.33</a> इति विकरणम् 'स्य']   </p>
<p>→ अ + पठ् + स्य +  तिप्  [<b>तिप्तस्..</b> <a href="3.4.78.html">3.4.78</a> इति तिप्]</p>
<p>→ अ+ पठ् + इट्  स्य + ति [<b>आर्द्धधातुकस्य इड्वलादेः</b> <a href="7.2.35.html">7.2.35</a> इति इडागमः]</p>
<p>→ अ पठ् + इ स्य + त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अपठिष्यत् [<b>आदेशप्रत्यययोः</b> <a href="8.3.59.html">8.3.59</a> इति षत्वम् ]</p>
<p>विशेषः -</p>
<ol>
<li><b>यस्मात् प्रत्ययविधिः तदादि प्रत्ययेङ्गम्</b> <a href="1.4.13.html">1.4.13</a> अनया व्याख्यया  लकारस्य अङम् 'धातुः' अस्ति, यतः <b>धातोः</b> <a href="3.1.91.html">3.1.91</a> अस्मिन् अधिकारे लकाराः पाठिताः सन्ति । अतः उपसर्गस्य उपस्थितौ अपि अडागमः केवलम् धातोः एव भवति, उपसर्गस्य न ।  यथा -</li>
</ol>
<p>सम् + गम्  + लङ्   [<b>अनद्यतने लङ्</b> <a href="3.2.111.html">3.2.111</a> इति लङ् । <b>समो गम्यृच्छि..</b> <a href="1.3.29.html">1.3.29</a> इति आत्मनेपदम्]</p>
<p>→ सम् + अट् + गम् + लङ्  [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अट्-आगमः । अयमागमः धातोः पूर्वम् भवति, उपसर्गात् पूर्वम् न ।]</p>
<p>→  सम् + अ + गम् + त  [<b>तिप्तस्..</b> <a href="3.4.78.html">3.4.78</a> इति आत्मनेपदस्य प्रथमपुरुषेकवचनस्य प्रत्ययः 'त']</p>
<p>→ सम् + अ + गम् + शप् + त [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ सम् + अ + गछ् +  अ + त [<b>इषुगमियमां छः</b> <a href="7.3.77.html">7.3.77</a> इति छकारादेशः]</p>
<p>→ सम् + अ + गत् छ् + अ + त [ <b>छे च</b> <a href="6.1.73.html">6.1.73</a> इति तुगागमः]</p>
<p>→ सम् + अ + गच् छ् + अ + त [<b>स्तोः श्चुना श्चुः</b> <a href="8.4.40.html">8.4.40</a> इति श्चुत्वम्]            </p>
<p>→ समगच्छत</p>
<ol>
<li>यदि धातोः आदिवर्णः स्वरः अस्ति (यथा - अट्, इण् - आदयः), तर्हि वर्तमानसूत्रेण प्रोक्तस्य अडागमस्य अपवादत्वेन <b>आडजादीनाम्</b> <a href="6.4.72.html">6.4.72</a> अनेन सूत्रेण आडागमः भवति । यथा, इष्-धातोः लङ्-लकारस्य प्रथमपुरुषैकवचनस्य प्रक्रिया इयम् - </li>
</ol>
<p>इष् + लङ्  [<b>अनद्यतने लङ्</b> <a href="3.2.111.html">3.2.111</a> इति लङ् । ]           </p>
<p>आट् +  इष् + लङ् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इत्यनेन अडागमे प्राप्ते अपवादत्वेन <b>आडजादीनाम्</b> <a href="6.4.72.html">6.4.72</a>  इति आडागमः]</p>
<p>→ आ + इष् + तिप् [<b>तिप्तस्..</b> <a href="3.4.78.html">3.4.78</a> इति तिप्]</p>
<p>→ आ + इष्  + शप् +  ति [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ आ + इछ् + अ + ति   [<b>इषुगमियमां छः</b> <a href="7.3.77.html">7.3.77</a> इति छकारादेशः]</p>
<p>→ ऐछ् + अ + ति  [<b>आटश्च</b> इति वृद्धि-एकादेशः]</p>
<p>→ ऐत् छ् + अ + ति  [<b>छे च</b> <a href="6.1.73.html">6.1.73</a> इति तुगागमः । <b>षत्वतुकोरसिद्धः</b> <a href="6.1.86.html">6.1.86</a> इत्यनेन वृद्धि-एकादेशः तुगागमार्थमसिद्धः अस्ति ।]                </p>
<p>→ ऐत् छ् + अ + त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→  ऐत् छ् + अ + त्  [ <b>स्तोः श्चुना श्चुः</b> <a href="8.4.40.html">8.4.40</a> इति श्चुत्वम्]     </p>
<p>→ ऐच्छत्  </p>
<ol>
<li>यदि धातोः आदिवर्णः व्यञ्जनमस्ति, परन्तु प्रक्रियायाम्  तस्य स्थाने स्वरादेशः भवति, तथापि  अनेन सूत्रेण अडागमः न भवति, अपितु अपवादत्वेन <b>आडजादीनाम्</b> <a href="6.4.72.html">6.4.72</a> अनेन सूत्रेण आडागमः भवति ।  यथा, 'वेञ्' धातोः कर्मणि-प्रयोगे लङ्-लकारस्य प्रथमपुरुषैकवचनस्य प्रक्रिया इयम् -</li>
</ol>
<p>वेञ् + लङ्  [<b>अनद्यतने लङ्</b> <a href="3.2.111.html">3.2.111</a>] </p>
<p>→ वेञ् + त [<b>भावकर्मणोः</b> <a href="1.3.13.html">1.3.13</a> इति आत्मनेपदम् ।  <b>तिप्तस्झि..</b> <a href="3.4.78.html">3.4.78</a> इति आत्मनेपदस्य प्रथमपुरुषैकवचनस्य 'त' प्रत्ययः]   </p>
<p>→  वेञ् + यक् + त [<b>सार्वधातुके  यक्</b> <a href="3.1.67.html">3.1.67</a> इति यक्-विकरणम्]</p>
<p>→  उ + य + त [<b>वचिस्वपियजादीनां किति</b> <a href="6.1.15.html">6.1.15</a> इति सम्प्रसारणम् , <b>सम्प्रसारणाच्च</b> <a href="6.1.108.html">6.1.108</a> इति पूर्वरूपः]</p>
<p>→ आट्  + उ + य + त [<b>आडजादीनाम्</b> <a href="6.4.72.html">6.4.72</a> इति आडागमः ।]</p>
<p>→ औयत [<b>आटश्च</b> <a href="6.1.90.html">6.1.90</a> इति वृद्धि-एकादेशः]          </p>
<p>वस्तुतः अट्-आगमः लकारस्य उपस्थितौ, लादेशात् पूर्वमेव भवितुमर्हति, यतः अस्मिन् सूत्रे 'लुङ्-लङ्-लृङ्क्षु ' इति निर्दिष्टमस्ति । तथापि, लकारस्य तिबादयः आदेशाः अन्तरङ्गकार्याणि सन्ति, तथा अडागमः बहिरङ्गकार्यमस्ति । अतः अन्तरङ्गकार्यात् अनन्तरम् यदि अङ्गस्य आदिवर्णे परिवर्तनं भूत्वा तस्य स्वरादेशः भवेत्, तर्हि आदौ तादृशमादेशं कृत्वा अनन्तरमेव आडागमः करणीयः । एवं नास्ति चेत् तु आरम्भे एव अडागमः करणीयः ।     </p>
<p>ज्ञातव्यम् - &lt;ऽआगमाः अनुदात्ताः भवन्तिऽ&gt; इयम् काचन परिभाषा अस्ति । अनया परिभाषया सर्वे आगमाः अनुदात्ताः विधीयन्ते । परन्तु अस्मिन् सूत्रे 'उदात्तः' इति स्पष्टरूपेण निर्दिष्टमस्ति, अतः अयमागमः उदात्तः एव ज्ञातव्यः ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.4.71
sutra: लुङ्लङ्लृङ्क्ष्वडुदात्तः</p>
<hr />
<p><b>लुङ्लङ्लृङ्क्ष्वडुदात्तः</b> - लुङ्लङ्लृङ्क्ष्वु । अङ्गस्येत्यधिकृतम् । तादह — एषु परेषु अङ्गस्येति । अन्तरङ्गत्वान्नित्यत्वात्परत्वाच्च यथायथं तिपि शपि विकरणे गुणेऽवादेशे विकरणविशिष्टस्याङ्गस्य अडागमः ।लावस्थायामेवाऽडागम॑ इति तु पक्षान्तरं भाष्ये स्थितम् । </p></div>