<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.4.67.html">
            <button class="muted-button">Prev 2.4.67</button>
        </a>
        <a href="2.4.69.html">
            <button class="muted-button">Next 2.4.69</button>
        </a>
        </nav><h2>Kashika</h2>
<hr />
<p>index: 2.4.68
sutra: तिककितवादिभ्यो द्वन्द्वे</p>
<hr />
<p>तिकाऽदिभ्यः कितवाऽदिभ्यश्च द्वन्द्वे गोत्रप्रत्ययस्य बहुषु लुग् भवति। तैकायनयश्च कैतवायनयश्च, तिकाऽदिभ्यः फिञ् [[4.1.158]], तस्य लुक्, तिककितवाः। वाङ्खरयश्च भान्डीरथयश्च, <em>अत इञ्</em> [[4.1.95]], तस्य लुक्, वङ्खरभण्डीरथाः। औपकायनाश्च लामकायनाश्च, <em>नडादिभ्यः फक्</em> [[4.1.99]], तस्य लुक्, उपकलमकाः। पाफकयश्च नारकयश्च, <em>अत इञ्</em> [[4.1.95]], तस्य लुक्, पफकनरकाः। बाकनखयश्च श्वागुदपरिणद्धयश्च, <em>अत इञ्</em> [[4.1.95]], तस्य लुक्, बकनखश्वगुदपरिणद्धाः। उब्जशब्दातत इञ् [[4.1.95]], ककुभशब्दात् <em>शिवादिभ्योऽण्</em> [[4.1.112]] तयोर्लुक्, औब्जयश्च काकुभाश्च उब्जककुभाः। लाङ्कयश्च शान्तमुखयश्च, <em>अत इञ्</em> [[4.1.95]] तस्य लुक्, लङ्कशान्तमुखाः। उरसशब्दस्तिकादिषु पठ्यते, ततः फिञ्, लङ्कटशब्दादिञ्, तयोर्लुक्, औरसायनश्च लाङ्कटयश्च उरसलङ्कटाः। भ्राष्टकयश्च कापिष्ठलयश्च, <em>अत इञ्</em> [[4.1.95]], तस्य लुक्, भ्रष्टकक्पिष्ठलाः। कार्ष्णाजिनयश्च कार्ष्णसुन्दरयश्च, <em>अत इञ्</em> [[4.1.95]], तस्य लुक्, कृष्णाजिनकृष्णसुनदराः। आग्निवेश्यश्च दासेरकयश्च, अग्निवेशशब्दात् <em>गर्गादिभ्यो यञ्</em> [[4.1.105]], दासेरकशब्दातत इञ् [[4.1.95]], तयोर्लुक्, अग्निवेशदासेरकाः।</p>
<h2>Siddhanta Kaumudi</h2>
<hr />
<p>index: 2.4.68
sutra: तिककितवादिभ्यो द्वन्द्वे</p>
<hr />
<p>एभ्यो गोत्रप्रत्ययस्य बहुत्वे लुक् स्यात् द्वन्द्वे । तैकायनयश्च कैतवायनयश्च ।तिकादिभ्यः फिञ्-&lt;{SK1178}&gt; । तस्य लुक् । तिककितवाः ॥</p>
<h2>Balamanorama</h2>
<hr />
<p>index: 2.4.68
sutra: तिककितवादिभ्यो द्वन्द्वे</p>
<hr />
<p><em>तिककितवादिभ्यो द्वन्द्वे</em> - तिककितव । तैकायनयश्च कैतवायनयश्चेति । द्वन्द्वविग्रहप्रदर्शनम् । तिककितवा इति । 'द्वन्द्वे' इति सप्तमीनिर्देशात्पदद्वयादपि फिञो लुक् । </p>
<h2>Padamanjari</h2>
<hr />
<p>index: 2.4.68
sutra: तिककितवादिभ्यो द्वन्द्वे</p>
<hr />
<p>तिककितवादिभ्यो द्वन्द्वे॥ द्वन्द्वरूपाण्येव गणे पठ।ल्न्ते। तिकादीनि पूर्वपदानि कितवादीन्युतरपदानि, तत्र'तिकादिभ्यो द्वन्द्वे'  इत्युच्यमाने पूर्वपदेष्वेव लुगाशङ्क्येत उतरपदेष्वपि यथा स्यादिति तिककितवादिभ्य इत्युक्तम्। आदिशब्दः प्रत्येकमभिसम्बध्यते, तदाह - तिकादिभ्यः कितवादिभ्यश्चेति॥</p></div>