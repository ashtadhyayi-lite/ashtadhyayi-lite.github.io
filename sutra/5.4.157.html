<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.4.156.html"><button class="muted-button">Prev 5.4.156</button></a>
        <a href="5.4.158.html"><button class="muted-button">Next 5.4.158</button></a>
        </nav><h2>Kashika</h2>
<hr />
<p>index: 5.4.157
sutra: वन्दिते भ्रातुः</p>
<hr />
<p>वन्दितेऽर्थे यो भ्रातृशब्दो वर्तते तदन्ताद् बहुव्रीहेः कप् प्रत्ययो न भवति। वन्दितः स्तुतः पूजितः इत्युच्यते। शोभनो भ्राता अस्य सुभ्राता। वन्दितः इति किम्? मूर्खभ्रातृकः। दुष्टभ्रातृकः।</p>
<h2>Siddhanta Kaumudi</h2>
<hr />
<p>index: 5.4.157
sutra: वन्दिते भ्रातुः</p>
<hr />
<p>पूजितेऽर्थे यो भ्रातुशब्दस्तदन्तान्न कप् स्यात् । प्रशस्तो भ्राता यस्य प्रास्तभ्राता । न पूजनात् &lt;{SK954}&gt; इति निषेधस्तु बहुव्रीहौ सक्थ्यक्ष्णोः- &lt;{SK852}&gt; इत्यतः प्रागेवेति वक्ष्यते । वन्दिते किम् । मूर्खभ्रातृकः ॥</p>
<h2>Balamanorama</h2>
<hr />
<p>index: 5.4.157
sutra: वन्दिते भ्रातुः</p>
<hr />
<p><b>वन्दिते भ्रातुः</b> - वन्दिते भ्रातुः । पूजितेऽर्ते इति ।वदि अभिवादनस्तुत्यो॑रित्युभयार्थकवदिधातोरिह उभयसाधारमपूजार्थकत्वमाश्रीयत इति भावः । प्रशस्तभ्रातेति ।नद्यृतश्चे॑ति प्राप्तः कबिह निषेध्यते । सुभ्रातेति । सु=शोभनो भ्राता यस्य स इति विग्रहः । अत्रापिनद्यृतश्चे॑ति प्राप्तस्य कपो निषेधः । ननुन पूजना॑दित्येव निषेधे सिद्धे किमर्थमिदमित्यत आह — न पूजनादिति । प्रागेवेति । एवंच 'नद्यृतश्चे' त्यादिकपस्तेन निषेधाऽप्राप्तौ इदं वचनमिति भावः । </p>
<h2>Padamanjari</h2>
<hr />
<p>index: 5.4.157
sutra: वन्दिते भ्रातुः</p>
<hr />
<p>वन्दितः स्तुत इति। यद्यपि'वदि अभिवादनस्तुत्योः'  इत्यभिवादनेऽपि वदिः पठ।ल्ते, तथापि व्याख्यानात्स्तुत्यर्थस्यैव ग्रहणमिति दर्शयति। तेन वन्दितभ्रातृक इत्यत्र कब्भवत्येव ॥</p></div>