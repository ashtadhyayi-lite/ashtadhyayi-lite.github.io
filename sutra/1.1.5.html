<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.4.html"><button class="muted-button">Prev 1.1.4</button></a>
        <a href="1.1.6.html"><button class="muted-button">Next 1.1.6</button></a>
        </nav><h2 class="title">क्ङिति च</h2><p class="sname"><font color=blue>1-1-5 क्क्ङिति च</font> <font color="DeepPink"> इकः गुणवृद्धी</font> <font color="ForestGreen">न </font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p>क्ङिति इकः गुणवृद्धी  न </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p>कित्/गित्/ङित्-प्रत्ययस्य उपस्थितौ इग्लक्षणम् गुणकार्यम् वृद्धिकार्यं च निषिध्यते । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p>In presence of a कित्,  गित् or a ङित् प्रत्यय, any गुण or वृद्धि that might happen on an इक्-letter of an अङ्ग is prohibited.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p>निमित्तसप्तम्येषा । क्ङिन्निमित्ते ये गुणवृद्धी प्राप्नुतस्ते न भवतः । चितः, चितवान् ; स्तुतः, स्तुतवान् ; भिन्नः, भिन्नवान् ; मृष्टः, मृष्टवान् । ङिति खल्वपि - चिनुतः, चिन्वन्ति ;  मृष्टः, मृजन्ति । गकारोऽप्यत्र चर्त्वभूतो निर्दिश्यते - <b>ग्लाजिस्थश्च ग्स्नुः</b> <a href="3.2.139.html">3.2.139</a> - जिष्णुः, भूष्णुः । इक इत्येव - कामयते, लैगवायनः । &lt;!मृजेरजादौ सङ्क्रमे विभाषा वृद्धिरिष्यते!&gt; । सङ्क्रमो नाम गुणवृद्धिप्रतिषेधविषयः । परिमृजन्ति, परिमार्ज्जन्ति ;  परिमृजन्तु, परिमार्ज्जन्तु । लघूपधगुणस्याप्यत्र प्रतिषेधः । अचिनवम्, असुनवम् इत्यादौ लकारस्य सत्यपि ङित्त्वे यासुटो ङिद्वचनं ज्ञापकम्, ङिति यत्कार्यं तल्लकारे ङिति न भवतीति ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p>गित्किन्ङिन्निमित्ते इग्लक्षणे गुणवृद्धी न स्तः । भूयात् । भूयास्ताम् । भूयासुः । भूयाः । भूयास्तम् । भूयास्त । भूयासम् । भूयास्व । भूयास्म ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p>गित्किन्ङिन्निमित्ते इग्लक्षणे गुणवृद्धी न स्तः। भूयात्। भूयास्ताम्। भूयासुः। भूयाः। भूयास्तम्। भूयास्त। भूयासम्। भूयास्व। भूयास्म॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p>यस्मिन् प्रत्यये ककारः, गकारः उत ङकारः इत्संज्ञकः अस्ति, तं प्रत्ययं निमित्तरूपेण स्वीकृत्य अङ्गस्य इक्-वर्णस्य गुणवृद्धी न भवतः —‌ इति अस्य सूत्रस्य अर्थः ।</p>
<p>क्रमेण उदाहरणानि एतानि —</p>
<p><hlb>1. कित्-प्रत्ययनिमित्तकः गुणवृद्धिनिषेधः </hlb></p>
<ol>
<li>भिद्-धातोः क्त-प्रत्यये कृते, <b>पुगन्तलघूपधस्य च</b> <a href="7.3.86.html">7.3.86</a> इति अङ्गस्य प्राप्तः लघूपधगुणः <b>प्रत्ययस्य कित्त्वात्</b> निषिध्यते । प्रक्रिया इयम् —</li>
</ol>
<p><pr></p>
<p>भिदिँर् (विदारणे, रुधादिः, अनिट्. &lt;{7.2}&gt;)</p>
<p>→ भिद् + क्त [<b>निष्ठा</b> <a href="3.2.102.html">3.2.102</a> इति क्तप्रत्ययः]</p>
<p>→ भिद् + त [प्रत्ययस्थककारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ भिन्न [<b>रदाभ्यां निष्ठातो नः पूर्वस्य च दः</b> <a href="8.2.42.html">8.2.42</a> इति दकारस्य, तकारस्य च नकारः]</p>
<p></pr></p>
<ol>
<li>मृज्-धातोः क्यप्-प्रत्यये कृते <b>मृजेर्वृद्धिः</b> <a href="7.2.114.html">7.2.114</a> इति अङ्गस्य प्राप्तः वृद्धिः  <b>प्रत्ययस्य कित्त्वात्</b> निषिध्यते । प्रक्रिया इयम् —</li>
</ol>
<p><pr></p>
<p>मृजूँ (शुद्धौ, अदादिः, &lt;{2.61}&gt;)</p>
<p>मृज् + क्यप् [<b>मृजेर्विभाषा</b> <a href="3.2.113.html">3.2.113</a> इति क्यप्-प्रत्ययः]</p>
<p>→ मृज् + य [ककारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा, पकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति द्वयोः अपि लोपः]</p>
<p>→ मृज्य [<b>मृजेर्वृद्धिः</b> <a href="7.2.114.html">7.2.114</a> इत्यनेन प्राप्ता वृद्धिः <b>क्ङिति च</b> <a href="1.1.5.html">1.1.5</a> इति निषिध्यते ।]</p>
<p></pr></p>
<p><hlb>2. गित्-प्रत्ययनिमित्तकः गुणवृद्धिनिषेधः </hlb></p>
<p>गित्-प्रत्ययस्य विषये केवलम् द्वे एव उदाहरणे स्तः —  <b>ग्लाजिस्थश्च क्स्नुः</b> <a href="3.2.139.html">3.2.139</a> इति सूत्रेण  <qt>जि</qt>-धातोः तथा च <qt>भू</qt>-धातोः <qt>ग्स्नु</qt>-प्रत्यये कृते, अङ्गस्य जायमानः गुणः  <b>प्रत्ययस्य गित्त्वात्</b> निषिध्यते । प्रक्रिया इयम् —</p>
<p><pr></p>
<p>जि (अभिषवे, भ्वादिः, &lt;{1.1096}&gt;) / भू (सत्तायाम्, भ्वादिः, &lt;{1.1}&gt;)</p>
<p>→ जि / भू + ग्स्नु [<b>ग्लाजिस्थश्च क्स्नुः</b> <a href="3.2.139.html">3.2.139</a> इति ग्स्नु-प्रत्ययः]</p>
<p>→ जि / भू + स्नु [प्रत्ययस्थगकारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः । अत्र अङ्गस्य <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन प्राप्तः गुणादेशः प्रत्ययस्य गित्त्वात् <b>क्ङिति च</b> <a href="1.1.5.html">1.1.5</a> इति निषिध्यते ।]</p>
<p>→ जिष्णु / भूष्णु [<b>आदेशप्रत्यययोः</b> <a href="8.3.59.html">8.3.59</a> इति षत्वम्]</p>
<p></pr></p>
<p><hlb>3. ङित्-प्रत्ययनिमित्तकः गुणवृद्धिनिषेधः </hlb></p>
<ol>
<li>तृष्-धातोः नजिङ्-प्रत्यये कृते अङ्गस्य उपधावर्णस्य गुणः  <b>प्रत्ययस्य ङित्त्वात्</b> निषिध्यते । यथा —</li>
</ol>
<p><pr></p>
<p>ञितृषाँ (पिपासायाम्, दिवादिः, &lt;{4.141}&gt;)</p>
<p>→ तृष् + नजिङ् [<b>स्वपितृषोर्नजिङ्</b> <a href="3.2.172.html">3.2.172</a> इति नजिङ्-प्रत्ययः]</p>
<p>→ तृष् + नज् [ङकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः । जकारोत्तरः इकारः उच्चारणार्थः, सोऽपि लुप्यते । अत्र <b>पुगन्तलघूपधस्य च</b> <a href="7.3.86.html">7.3.86</a> इत्यनेन प्राप्तः गुणः <b>क्ङिति च</b> <a href="1.1.5.html">1.1.5</a> इति निषिध्यते ।]</p>
<p>→ तृष्णज् [<b>रषाभ्यां नो णः समानपदे</b> <a href="8.4.1.html">8.4.1</a> इति णत्वम्]</p>
<p></pr></p>
<ol>
<li><b>सार्वधातुकमपित्</b> <a href="1.2.4.html">1.2.4</a> इति सूत्रेण अपित्-सार्वधातुकः प्रत्ययः ङिद्वत् भवति; अतः एतादृशम् प्रत्ययं निमित्तरूपेण स्वीकृत्य अङ्गस्य प्रातः गुणः वृद्धिः वा प्रकृतसूत्रेण अवश्यं निषिध्यते । यथा, मृज्-धातोः लट्लकारस्य प्रथमपुरुषस्य द्विवचनस्य 'तस्' प्रत्ययस्य प्रक्रियायाम् अङ्गस्य वृद्धिः  <b>प्रत्ययस्य ङित्त्वात्</b> निषिध्यते ।</li>
</ol>
<p><pr></p>
<p>मृजूँ (शुद्धौ, अदादिः, &lt;{2.61}&gt;)</p>
<p>→ मृज् + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ मृज् + तस् [प्रथमपुरुषद्विवचनस्य विवक्षायाम् <b>तिप्तस्झि..</b> <a href="3.4.78.html">3.4.78</a> इति तस्-प्रत्ययः]</p>
<p>→ मृज् + शप् + तस् [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ मृज् + तस् [<b>अदिप्रभृतिभ्यः शपः</b> <a href="2.4.72.html">2.4.72</a> इति शब्लुक् । अत्र तस्-प्रत्ययः सार्वधातुकः अस्ति, अपित् अपि अस्ति, अतः <b>सार्वधातुकमपित्</b> <a href="1.2.4.html">1.2.4</a> इति तस्य ङिदतिदेशः भवति । अतः <b>मृजेर्वृद्धिः</b> <a href="7.2.114.html">7.2.114</a> इत्यनेन प्राप्ता वृद्धिः <b>क्ङिति च</b> <a href="1.1.5.html">1.1.5</a> इति निषिध्यते ।]</p>
<p>→ मृष् + तस् [<b>व्रश्चभ्रस्जसृजमृजयजराजभ्राजच्छशां षः</b> <a href="8.2.36.html">8.2.36</a> इति षत्वम्]</p>
<p>→ मृष् + तः [<b>ससजुषो रुँः</b> <a href="8.2.66.html">8.2.66</a> इति षत्वम् । <b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>→ मृष्टः [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम्]</p>
<p></pr></p>
<p><title>'क्ङिति' इति निमित्तसप्तमी</title></p>
<p>प्रकृतसूत्रे 'क्ङिति' इत्यत्र विद्यमाना सप्तमी <b>निमित्तसप्तमी</b> अस्ति, न हि परसप्तमी, यतः कित्/ङित्-प्रत्ययस्य व्यवहित-परत्वे अपि गुणस्य / वृद्धेः निषेधः अवश्यम् इष्यते । यदि अत्र परसप्तमी स्वीक्रियेत, तर्हि <b>पुगन्तलघूपधस्य च</b> <a href="7.3.86.html">7.3.86</a> इत्यनेन प्राप्तस्य गुणस्य बाधः उत <b>मृजेर्वृद्धिः</b> <a href="7.2.114.html">7.2.114</a> इत्यनेन प्राप्तायाः वृद्धेः बाधः अत्र नैव स्यात्, यतः एतयोः स्थलयोः इक्-वर्णात् <b>अव्यवहित-पररूपेण प्रत्ययः नैव विद्यते</b> । परसप्तम्यर्थम् तु <b>तस्मिन्निति निर्दिष्टे पूर्वस्य</b> <a href="1.1.66.html">1.1.66</a> इत्यनेन अव्यवहितपरत्वम् एव आवश्यकम् । निमित्तसप्तम्यर्थम्के तु केवलम् निमित्तस्य <b>उपस्थितिः</b> एव इष्यते, तस्य अव्यवहितत्वं न । अतः  अतः अस्मिन् सूत्रे <b>निमित्तसप्तमी</b> एव स्वीक्रियते, येन इक्-वर्णात् अनन्तरम् व्यवधाने सति अपि गुणस्य वृद्धेः वा निषेधः सम्भवति । </p>
<p><title>इग्लक्षणस्य एव गुणस्य प्रतिषेधः, अन्यप्रकारस्य गुणस्य न </title></p>
<p>प्रकृतसूत्रेण उक्तः गुणवृद्धिनिषेधः केवलम् <b>इको गुणवृद्धी</b> <a href="1.1.3.html">1.1.3</a> इत्यस्मिन् सन्दर्भे; इत्युक्ते<b>इक्-वर्णस्य गुणादेशे वृद्ध्यादेश वा कर्तव्ये एव प्रयुज्यते</b> । इत्युक्ते, यत्र इग्लक्षणे गुणवृद्धी न स्तः, तत्र तत्र प्रकृतसूत्रेण तयोः निषेधः अपि न भवति । यथा, <b>ई च खनः</b> <a href="3.1.111.html">3.1.111</a> इति सूत्रेण खन्-धातोः क्यप्-प्रत्यये कृते प्रक्रियायाम् <b>आद्गुणः</b> <a href="6.1.87.html">6.1.87</a> इति गुणैकादेशः अवश्यम् एव भवति, यतः <b>आद्गुणः</b> <a href="6.1.87.html">6.1.87</a> इत्यनेन उक्तः गुणादेशः इग्लक्षणः गुणः नास्ति । प्रक्रिया इयम् —</p>
<p><pr></p>
<p>खनुँ (अवदारणे, दिवादिः, &lt;{1.1020}&gt;)</p>
<p>→ खन् + क्यप् [<b>ई च खनः</b> <a href="3.1.111.html">3.1.111</a> इति क्यप्-प्रत्ययः]</p>
<p>→ ख ई + य [<b>ई च खनः</b> <a href="3.1.111.html">3.1.111</a> इत्यनेनैव सूत्रेण नकारस्य ईकारादेशः]</p>
<p>→ खेय [<b>आद्गुणः</b> <a href="6.1.87.html">6.1.87</a> इति गुणैकादेशः । अयम् इग्लक्षणः गुणः नास्ति, अतः अयम् प्रकृतसूत्रेण नैव निषिध्यते ।]</p>
<p></pr></p>
<p><title>सूत्रे गकारप्रश्लेषः भाष्यकारकृतः</title></p>
<p>वस्तुतः पाणिनीयसूत्रपाठे अस्मिन् सूत्रे केवलम् ककारः ङकारः च श्रूयते, न हि गकारः । परन्तु भाष्यकारेण अस्मिन् सूत्रे गकारस्य अपि प्रश्लेषं कृतः अस्ति । <qt>ग् + क् + ङ्</qt> इति अत्र मूलस्थितिः अस्ति इति भाष्यकारस्य मतम् । अत्र अग्रे एतादृशी प्रक्रिया भवति —</p>
<p><pr></p>
<p>ग् + क् + ङित्</p>
<p>→ क् + क् + ङित् [<b>यरोऽनुनासिकेऽनुनासिको वा</b> <a href="8.4.45.html">8.4.45</a> इति ककारस्य विकल्पेन अनुनासिकादेशः न भवति । अग्रे <b>खरि च</b> <a href="8.4.55.html">8.4.55</a> इति गकारस्य चर्त्वे ककारः विधीयते।]</p>
<p>→ क् + ङित् [निपातनेन प्रथमककारस्य लोपः]</p>
<p>→ क्ङित् </p>
<p></pr></p>
<p>अतः प्रकृतसूत्रे <qt>क्ङिति</qt> इति शब्दः प्रयुक्तः अस्ति, इति अत्र भाष्यमतम् । एतादृशम् गकारग्रहणम् <b>ग्लाजिस्थश्च क्स्नुः</b> <a href="3.2.139.html">3.2.139</a> इति सूत्रस्य प्रयोगार्थम् आवश्यकम् अस्ति इत्यपि भाष्यकारेण स्पष्टीकृतम् अस्ति । एतत् उदाहरणम् उपरि प्रदर्शितम् अस्ति । </p>
<p><hl>विशेषः —</hl> केषुचन पुस्तकेषु क्ङित्-शब्दस्य प्रक्रिया केनचित् भिन्नरूपेण दीयते —</p>
<p><prd></p>
<p>ग + क् + ङित्</p>
<p>→ क् + क् + ङित् [<b>खरि च</b> <a href="8.4.55.html">8.4.55</a> इति गकारस्य चर्त्वे ककारः]</p>
<p>→ क् + ङ् + ङित् [<b>यरोऽनुनासिकेऽनुनासिको वा</b> <a href="8.4.45.html">8.4.45</a> इति ककारस्य अनुनासिकादेशे ङकारः]</p>
<p>→ क् + ङित् [<b>हलो यमां यमि लोपः</b> <a href="8.4.64.html">8.4.64</a> इति मध्यङकारस्य लोपः]</p>
<p>→ क्ङित्</p>
<p></prd></p>
<p><b>परन्तु इयम् प्रक्रिया दोषपूर्णा अस्ति</b>, यतः अत्र प्रथमसोपाने <b>खरि च</b> <a href="8.4.55.html">8.4.55</a>  तथा <b>यरोऽनुनासिकेऽनुनासिको वा</b> <a href="8.4.45.html">8.4.45</a> इत्येतयोः युगपत् प्राप्तौ सत्याम् <b>यरोऽनुनासिकेऽनुनासिको वा</b> <a href="8.4.45.html">8.4.45</a> इत्येतं प्रति <b>खरि च</b> <a href="8.4.55.html">8.4.55</a> इत्यस्य असिद्धत्वात् आदौ अनुनासिकादेशः एव प्रवर्तेत । अनुनासिकादेशे कृते ततः तु <b>खरि च</b> <a href="8.4.55.html">8.4.55</a> इति चर्त्वम् नैव सम्भवति । अतः ककारलोपस्य निपातनेन एव <qt>क्ङिति</qt>  इति शब्दः साधनीयः इति उचितम् । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p><b>क्क्ङिति च</b> - क्ङिति च । ग् क् ङ् एषां समाहारद्वन्द्वः, कात्पूर्वगकारस्य चर्त्वेन निर्देशात् । ग् क् ङ् च इत् यस्येति विग्रहः । द्वन्द्वान्ते श्रूयमाण इत्यर्थ । इक इत्युचार्य विहिते इति लभ्यते ।न धातुलोप आर्धधातुके॑ इत्यतो नेत्यनुवर्तते । तदाह — गित्किन्ङिन्नमित्ते इत्यादिना । गितीत्यनुक्तौ तुग्लाजिस्थश्च ग्स्नु॑रिति ग्स्नुप्रत्ययेजिष्णु॑रित्यत्र गुणनिषेधो न स्यात् । न च ग्स्नुप्रत्ययः किदेव क्रियतामिति वाच्यं, तथा सतिघुमास्थे॑ति किति विहितस्य ईत्वस्य प्रसङ्गात् । यदि तु गिति ङिति परतो गुणवृद्धी न स्त इति व्याख्यायेत, तदा च्छिन्नं भिन्नमित्यत्र क्तप्रत्यये परे लघुपधगुणनिषेधो न स्यात् । स्थानिभूतस्येको हला व्यवधानात् । न च येन नाव्यवधानन्यायः शङ्क्यः । चितं स्तुतमित्यादावव्यवहिते चरितार्थत्वात् । यदि च 'इको गुणवृद्धी' इत्येव व्याख्यायेत, न त्विग्लक्षणे इति, तदा लिगोरपत्यं लैगवायनः, नडादित्वात् फक्, इह आदिवृद्धेरोर्गुणस्य च वस्तुगत्या इक्स्थानिकत्वान्निषेधः स्यादित्यलम् । भूयादिति । इहार्धधातुकत्वाल्लिङ सलोप इत्यस्याऽप्रवृत्तेः स्कोरिति सलोप इत्युक्तं न विस्मर्तव्यम् । न चैवमपि संयोगादिलोपस्याऽसिद्धत्वाद्धल्ङ्यादिलोपः स्यादिति वाच्यं, सुटि यासुटि च सति ताभ्यां विशिष्टस्यैव प्रत्ययत्वेनाऽपृक्तत्वाऽभावादित्यलम् । भूयास्तामिति । आशिषि लिङस्तस्तामादेशे आर्धधातुकत्वाच्छभावे यासुडागमेऽतः परत्वाऽभावादियादेशाऽभावे सुटि झल्परसंयोगदित्वेन यासुटः सकारस्य लोपो, गुणनिषेधश्च । भूयासुरिति । झेर्जुसि यासुडागमे गुणनिषेधे रूपम् । भूया इति । आशीर्लिङः सिपि इतश्चेतीकारलोपः । यासुटःस्को॑रिति सलोपः, गुणनिषेधः, रुत्वविसर्गौ । भूयास्तमिति । थसस्तमादेशे यासुटि गुणनिषेधः । एवं थस्य तादेशेऽपि भूयास्तेति रूपम् । भूयासमिति । मिपोऽमादेशे यासुटि गुणनिषेधः । भूयास्वेति । लिङो वस् । 'नित्यं ङित' इति सकारलोपः । यासुट् । गुणनिषेधः । एवं मसि भूयास्मेति रूपम् । इत्याशीर्लिङ्प्रक्रिया ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.5
sutra: क्ङिति च</p>
<hr />
<p>क्ङिद्ग्रहणं यदि विधीयमानस्य प्रतिषेधस्य विशेषणं स्याद् - गुणवृद्धी क्ङिति न भवत इति, ततो विधिसंस्पर्शात् ' तस्मिन्निति निर्दिष्टे पूर्वस्य' इत्यस्योपस्थानात् क्ङित्यनन्तर एव प्रतिषेधः स्यात् । यद्यपि प्रतिषेधस्य विधानदशायां पौर्वापर्यं न संभवति, तथा निषेध्यमानयोर्गुणवृद्ध्योरपि; तथापि स्थानिन इकोऽनन्तरे क्ङिति प्रतिषेधः स्यात् । एवं हि विधानोतरकालमपि तावद् गुणवृद्ध्यभावरूपस्य प्रतिषेधस्य क्ङिदनन्तरः सम्भवति, 'इको यणचि' इत्यादावप्येतावदेव पौर्वापर्यं यद्विधानदशायां तु स्थानिनः, उतरकालं तु विधेयस्य । यदा त्वनूद्यमानयोर्गुणवृद्ध्योर्विशेषणम्-क्ङिति सति ये गुणवृद्धी प्राप्नुतस्ते न भवत इति, तदाऽनुवादकत्वातस्मिन्नित्यादिकायाः परिभाषाया अनुपस्थानम् । न हि 'क्ङिति सति ये गुणवृद्धी' इत्युक्ते विधिव्यापारेण क्ङितः कश्चित् संस्पर्शः । विध्यङ्गभूताश्च परिभाषास्तत्रैवोपतिष्ठन्ते नानुवादे, तस्यापि परार्थत्वाद्,द्वयोश्च परार्थयोः परस्परं सबन्धाभावात्; अन्यथा 'वृद्धिर्यस्याचामादिस्तद्वृद्धम्' इत्यत्रेक्परिभाषोपस्थाने शालीय इति वृद्धसंज्ञाया अभावातल्लक्षणश्छाए न स्यात् । तथा च 'उदीचामातः स्थाने' इति स्थानेग्रहणं कृतम्-आतः स्थाने योऽकार इत्यनुवादकत्वात् 'षष्ठी स्थानेयोगा' इति स्थानेयोगो न लभ्येतेति । अतोऽस्मिन् पक्षे क्ङितीति सति सप्तमी 'यस्य च भावेन' इति । किङितोर्हि सतालक्षणेन भावेन गुणवृद्ध्योः प्राप्तलक्षणो भावो लक्ष्यते, निमितस्य च सतया निमितिनः प्राप्तिर्लक्ष्यत इति 'क्ङिति सति ये गुणवृद्धी प्राप्नुतः ' इत्यस्य 'क्ङिन्निमिते ये गुणवृद्धी प्राप्नुतस्ते न भवत' इत्यर्थो भवति । भिन्नः, मृष्ट इत्यादौ चोपधाया अपि प्राप्नुवन्त्यौ गुणवृद्धी क्ङितं निमितमाश्रित्य प्राप्नुत इत्येतत्सर्वमालोच्याह - निमितसप्तम्येषेति । निमितात्सप्तमी निमितसप्तमी, पञ्चम्यर्थे शेषत्वेन विवक्षिते पष्ठीसमासः । क्ङिन्निमिते इति । एतेन गुणवृद्धिविशेषणं क्ङिद्ग्रहणमिति दर्शयति । ननु च विधीयमानतया प्राधान्यात् प्रतिषेधस्यैवैतद्विशेषणं युक्तम्, नैतदस्ति; यत्र हि गुणः कृतात्मसंस्कारः प्रधानोपकाराय महते प्रभवति, तत्रात्मनोऽपि संस्कारमनुभूय प्रधानेन सम्बध्यते, यथा-पानीयमेलादिसंस्कृतं पुरुषेण । उक्तं च- 'गुणः कृतात्मसंस्कारः प्रधानं प्रतिपद्यते ।  प्रधानस्योपकारे हि तथा भूयसि वर्तते ॥' इति । इह च गुणवृद्ध्योः क्ङिद्ग्रहणेन विशेषितयोर्महान् प्रधानप्रतिषेधस्योपकारो भवति; व्यवहितस्यापि तत्सिद्धेः । ऽभिन्नऽ इति-'रदाभ्याम्' इति नत्वम् । ऽमृष्टऽ इति - व्रश्चादिना षत्वम् । ऽचिन्वन्तीऽति-'सार्वधातुकमपित्' 'हुश्नुवोः सार्वधातुके' । यद्येषा निमितसप्तमी, शचङन्ते दोषः; 'धि धारणे' 'रि गतौ'तुदादी ताभ्यां तिपि 'तुदादिभ्यः शः' 'णिश्रिद्रुस्रुभ्यः कर्तरि चङ्' धि अ ति, रि अ ति, श्रि अ त्, द्रु अ त्, इति स्थिते शचङ्न्तस्याङ्गस्य तिपि लघूपधलक्षणश्च गुणः प्राप्नोति, शचङेः परतः पूर्वस्य सार्वधातुकलक्षणश्च, तत्र शचङ्निमितस्यैव प्रतिषेधः स्याद्, न तिङ्निमितस्य । पक्षान्तरे तु तिङ्निमितस्यापि गुणस्य शचङेः परतः प्रतिषेधो लभ्यते । न वा बहिरङ्गलक्षणत्वाद्वहिर्भूततिबाश्रयो गुणो बहिरङ्गोऽन्तर्भूतशचङ्निमिताभ्यामियणुवङ्भ्यां बाधिष्यते । 'ग्लाजिस्थश्च ग्स्नुः' इत्यत्र वक्ष्यति - 'गिच्चायं प्रत्ययो न कित्, तेन स्थ ईकारो न भवति' इति,'ग्स्नोर्गित्वान्न स्थ ईकारः' इति च । ततश्च भूष्णुरित्यत्र प्रतिषेधो न स्यादित्यत आह - ऽगकारोऽप्यत्रेऽत्यादि । ऽचर्त्वे भूतःऽ-चर्त्वं प्राप्तः । अत एव गकरप्रश्लेषात् संख्यातानुदेशो न भवति; अन्यथा क्ङितौ द्वौ, गुणवृद्धी अपि द्वे इति संख्यातानुदेशः प्राप्नोति-किति गुणस्य, ङिति वृद्धेरिति । ज्ञापकाद्वा, यदयं 'मिदेर्गुणः' इति श्यनि ङिति गुणं शास्ति, तज्ज्ञापयत्याचार्यः-ङात्र संख्यातानुदेशो भवति' इति । यदि तर्हि क्स्नुप्रत्ययो गिद्, भूष्णुरितीट् प्राप्नोति, नैष दोषः; 'र्श्युकः किति' इत्यत्रापि गकारश्चर्त्वभूतो निर्दिश्यते, सौत्रत्वाच्च निर्देशस्य चर्त्वस्यासिद्धत्वात्प्राप्तमपि 'हशि च' इत्युत्वं न भवति, 'कुप्वोः' इति विसर्जनीयश्च भवति । ऽकामयतेऽ इति-'कमेर्णिङ्' । ऽलैगवायनऽ इति-लिगुशब्दात्ङडादिभ्यः फक्' इति फक् । 'ओर्गुणः' इति गुणस्य प्रतिषेधः कथं न भवति यावतोकार इगेव ? नैतदस्ति; अत्र हि चकारः क्रियते, स इत्यर्थो विज्ञायते, तेनेक इतीमं शब्दमुच्चार्य विधीयमानयोर्गुणवृद्ध्योः प्रतिषेधः, न चैवमोर्गुणः । मृजेरित्यादि । इह त्रिमुनि व्याकरणम्, यथोतरं च मुनीनां प्रामाण्यमिति दर्शनस्थितिस्तेन सूत्रकारेणानुक्तं वार्तिककार आह,तदुक्तं च दूषयति, एवं भाष्यकारो वार्तिककारेण । व्याख्यातृत्वमपि द्वयोश्चास्तीत्येतावत्,? 'यस्मिन्विधिस्तदादावल्ग्रहण' इत्यनेन तदादिविधौ सिद्धेऽप्यादिग्रहणं मुख्येऽजादौ यथा स्याद् व्यपदेशिवद्भावेनाजादौ मा भूत् । तुन्दपरिमृजः, यूयं ममृज, त्वया ममृजे । ऽसंक्रमो नामेऽत्यादि । संक्रामतोऽपक्रामतो गुणवृद्धी अस्मादिति कृत्वा । ऽलघूपधगुणस्याप्यत्र प्रतिषेधऽ इति। अत्र सूत्रे लघूपधगुणस्यापि प्रतिषेधः, न तु 'सार्वधातुकार्द्धधातुकयोः' इत्येतस्यैवेत्यर्थः । अनेन निमितसप्तम्याः फलं दर्शितम् । अत्र इत्यनेन सूत्रं निर्दिश्यते । इह अचिनोदिति ङितो लिङस्तिबादेशः, स्थानिवद्भावाद् ङिदिति गुणप्रतिषेधः प्राप्नोति, इह 'अचिनवम्' इति ङितो लिङे मिपि तस्यापि स्थानिवद्भावपरम्परया ङित्वाद् गुणिप्रतिषेधः स्यादित्यत आह-ऽअचिनवमिऽत्यादि । यदि ङिति यत्कार्यं तद् इङितो लकारस्यादेशे स्थानिवद्भावात्स्यात्, यासुटो चनमनर्थकं स्याद्; लिङे ङित्वादेवि तदादेशेषु ङित्कार्यस्य सिद्धत्वात् ॥</p></div>