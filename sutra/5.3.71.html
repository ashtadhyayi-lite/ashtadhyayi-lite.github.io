<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.70.html">
            <button class="muted-button">Prev 5.3.70</button>
        </a>
        <a href="5.3.72.html">
            <button class="muted-button">Next 5.3.72</button>
        </a>
        </nav><h2>Kashika</h2>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>तिङश्च [[5.3.56]] इत्येव। अव्ययानाम् सर्वनाम्नां च प्रागिवीयेष्वर्थेषु अकच् प्रत्ययो भवति, स च प्राक् टेः, न परतः। कस्य अपवादः। उच्चकैः। नीचकैः। शनकैः। सर्वनाम्नः खल्वपि सर्वके। विश्वके। उभयके। प्रातिपदिकात्, सुपः इति द्वयमपि इह अनुवर्तते। तत्र अभिधानतो व्यवस्था भवति। क्वचित् प्रातिपदिकस्य प्राक् टेः प्रत्ययो भवति, क्वचित् सुबन्तस्य। युष्मकाभिः , अस्मकाभिः, युष्मकासु, अस्मकासु, युवकयोः, आवकयोः, इत्यत्र प्रातिपदिकस्य। त्वयका, मयका, त्वयकि, मयकि इत्यत्र सुबन्तस्य। अकच्प्रकरणे तूष्णीमः काम्प्रत्ययो वक्तव्यः। स च मित्त्वादन्त्यातचः परो भवति। तुष्णीकामास्ते। तूष्णीकां तिष्ठति। शीले को मलोपश्च वक्तव्यः। तूष्णींशीलः तूष्णीकः। <em>तिङश्च</em> [[5.3.56]] इति प्रकृतमत्र सम्बध्यते। पचतकि। जल्पतकि।</p>
<h2>Siddhanta Kaumudi</h2>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>तिङश्च &lt;{SK2002}&gt; इत्यनुवर्तते ॥</p>
<h2>Laghu Siddhanta Kaumudi</h2>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>कापवादः। तिङश्चेत्यनुवर्तते॥</p>
<h2>Balamanorama</h2>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p><em>अव्ययसर्वनाम्नामकच् प्राक् टेः</em> - अव्ययसर्वनाम्नाम् । अनुवर्तत इति ।मण्डूकप्लुत्ये॑ति शेषः । अव्ययसर्वनाम्नां तिङन्तानां च टेः प्रागकच्प्रत्ययः स्यादित्यर्थः । अकचि ककारादकार उच्चारणार्थः । चकार इत् । ककारान्तः प्रत्ययः । अयमपि प्रागिवादधिकारः । </p></div>