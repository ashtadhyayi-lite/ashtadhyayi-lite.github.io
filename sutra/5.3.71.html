<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.70.html"><button class="muted-button">Prev 5.3.70</button></a>
        <a href="5.3.72.html"><button class="muted-button">Next 5.3.72</button></a>
        </nav><h2 class="dev">अव्ययसर्वनाम्नामकच् प्राक् टेः</h2><p class="sname"><font color=blue>5-3-71 अव्ययसर्वनाम्नाम् अकच् प्राक् टेः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">तिङः</font> <font color="Coral">कः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>तिङः, अव्यय-सर्वनाम्नाम्, सुपः अकच् प्राक् टेः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>अव्ययानाम्  सर्वनामशब्दानाम् तिङन्तानाम्  च विषये प्राग्-इवीयेषु विषयेषु स्वार्थे  क-प्रत्ययस्य अपवादरूपेण अकच्-प्रत्ययः टेः प्राक्  भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>For an अव्यय, a सर्वनामशब्द and  a तिङ्गन्त word the प्रत्यय 'अकच्' comes just before the 'टि'संज्ञक component of that word under  all the प्राग्-इवीय meanings.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>तिङश्च <a href="5.3.56.html">5.3.56</a> इत्येव। अव्ययानाम् सर्वनाम्नां च प्रागिवीयेष्वर्थेषु अकच् प्रत्ययो भवति, स च प्राक् टेः, न परतः। कस्य अपवादः। उच्चकैः। नीचकैः। शनकैः। सर्वनाम्नः खल्वपि सर्वके। विश्वके। उभयके। प्रातिपदिकात्, सुपः इति द्वयमपि इह अनुवर्तते। तत्र अभिधानतो व्यवस्था भवति। क्वचित् प्रातिपदिकस्य प्राक् टेः प्रत्ययो भवति, क्वचित् सुबन्तस्य। युष्मकाभिः , अस्मकाभिः, युष्मकासु, अस्मकासु, युवकयोः, आवकयोः, इत्यत्र प्रातिपदिकस्य। त्वयका, मयका, त्वयकि, मयकि इत्यत्र सुबन्तस्य। अकच्प्रकरणे तूष्णीमः काम्प्रत्ययो वक्तव्यः। स च मित्त्वादन्त्यातचः परो भवति। तुष्णीकामास्ते। तूष्णीकां तिष्ठति। शीले को मलोपश्च वक्तव्यः। तूष्णींशीलः तूष्णीकः। <b>तिङश्च</b> <a href="5.3.56.html">5.3.56</a> इति प्रकृतमत्र सम्बध्यते। पचतकि। जल्पतकि।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>तिङश्च &lt;{SK2002}&gt; इत्यनुवर्तते ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p>कापवादः। तिङश्चेत्यनुवर्तते॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p><b>इवे प्रतिकृतौ</b> <a href="5.3.96.html">5.3.96</a> इति यावत् ये सन्दर्भाः प्रोक्ताः सन्ति, तेषु सर्वेषु  <b>प्रागिवात् कः</b> <a href="5.3.70.html">5.3.70</a> इत्यनेन  सर्वेभ्यः प्रातिपदिकेभ्यः औत्सर्गिकरूपेण 'क' इति प्रत्ययः विधीयते । परन्तु अव्ययसंज्ञकेभ्यः सर्वनामसंज्ञकेभ्यः च शब्देभ्यः एतम् क-प्रत्ययम् बाधित्वा वर्तमानसूत्रेण 'अकच्' इति प्रत्ययः विधीयते । तथा च, अस्मिन् सूत्रे 'तिङः' इत्यस्यापि अनुवृत्तिः स्वीक्रियते, अतः अयम् प्रत्ययः तिङन्तेभ्यः अपि भवितुमर्हति ।</p>
<p>अस्य 'अकच्' प्रत्ययस्य कश्चन विशेषः आदौ एव ज्ञेयः -  अयम् प्रत्ययः यद्यपि <b>परश्च</b> <a href="3.1.2.html">3.1.2</a> अस्मिन् अधिकारे उक्तः अस्ति, तथापि विधानसामर्थ्यात् अयम् प्रत्ययः टिसंज्ञकात् पूर्वम् विधीयते । </p>
<p>'अकच्' प्रत्यये चकारः इत्संज्ञकः अस्ति,  ककारोत्तरः अकारः उच्चारणार्थः अस्ति ।  प्रक्रियायाम् द्वयोः लोपः भवति, 'अक्' इत्येव अवशिष्यते । </p>
<p>कानिचन उदाहरणानि पश्यामः -</p>
<p><b>[अ] अव्ययसंज्ञकेभ्यः अकच्-प्रत्ययविधानम् - </b></p>
<p>अव्ययसंज्ञकेभ्यः शब्देभ्यः अकच्-प्रत्यये कृते ये शब्दाः सिद्ध्यन्ति, तेऽपि अव्ययसंज्ञकाः एव भवन्ति । उदाहरणानि एतानि -                   </p>
<ol>
<li>'उच्चैस्' इत्यस्मात् अव्ययात् <b>अज्ञाते</b> <a href="5.3.73.html">5.3.73</a> इत्यनेन  स्वार्थे क-प्रत्यये प्राप्ते वर्तमानसूत्रेण तं बाधित्वा 'अकच्' इति प्रत्ययः भवति । अयम् प्रत्ययः अङ्गस्य टि-संज्ञकात् पूर्वम् विधीयते । यथा -</li>
</ol>
<p>अज्ञातः उच्चैः [<b>अज्ञाते</b> <a href="5.3.73.html">5.3.73</a> इति प्रत्ययविधानम्]    </p>
<p>=   उच्चैस्  + अकच् [अकच्-प्रत्ययविधानम्]       </p>
<p>उच्च् + अकच् + ऐस्  ['उच्चैस्' इत्यत्र 'ऐस्' इति टि-संज्ञकः अस्ति, अतः अकच्-प्रत्ययः अस्मात् पूर्वम् विधीयते ।]        </p>
<p>→ उच्च् + अक्  + ऐस् [चकारस्य इत्संज्ञा, ककारोत्तरः अकारः उच्चारणार्थः । उभयोः लोपः]</p>
<p>→ उच्च् + अकैस् </p>
<p>→ उच्चकैस्</p>
<p>→ उच्चकैः [सकारस्य रुत्वम्, विसर्गः]</p>
<ol>
<li>
<p>नीचैस् + अकच् → नीचकैः ।</p>
</li>
<li>
<p>शनैस् + अकच् → शनकैः ।</p>
</li>
</ol>
<p><b>[आ] सर्वनामसंज्ञकेभ्यः अकच्-प्रत्ययविधानम् - </b></p>
<p>वर्तमानसूत्रेण विहितः अकच्-प्रत्ययः सर्वनामशब्दानाम् विषये  सुप्-प्रत्ययान्तरूपात्  विधीयते, न हि प्रातिपदिकात्  । अस्य स्पष्टीकरणार्थम् <b>विभाषा सुपो बहुच् पुरस्तात्तु</b> <a href="5.3.68.html">5.3.68</a> इत्यस्मात् 'सुप' इतस्य अनुवृत्तिः क्रियते । कानिचन उदाहरणानि एतानि -</p>
<p>1) सर्वे + अकच् ।      </p>
<p>→ सर्व् + अक् + ए</p>
<p>→ सर्वके ।</p>
<ol>
<li>तौ + अकच्</li>
</ol>
<p>→ त् + अकच् + औ</p>
<p>→ तकौ</p>
<ol>
<li>एषः + अकच्</li>
</ol>
<p>→ एष् + अक् + अः</p>
<p>→ एषकः</p>
<ol>
<li>तेभ्यः + अकच् </li>
</ol>
<p>→ तेभ्य् + अक् + अः</p>
<p>→ तेभ्यकः          </p>
<ol>
<li>त्वया + अकच्</li>
</ol>
<p>→ त्वय् + अक् + आ</p>
<p>→ त्वयका</p>
<p>विशेषः - </p>
<ol>
<li>'किम्' सर्वनाम्नः विषये अकच्-प्रत्ययः नित्यम् प्रातिपदिकस्य टि-संज्ञकात् प्राक्  एव भवति, तथा च अकच्-प्रत्ययस्य प्रयोगेन निर्मितम् यत् प्रातिपदिकम्, तस्यापि सुबन्तप्रक्रियायाम् <b>किमः कः</b> <a href="7.2.103.html">7.2.103</a> इत्यनेन ककारादेशः विधीयते । यथा -</li>
</ol>
<p>किम् + अकच् + सुँ </p>
<p>→ ककिम् + सुँ [अकच्-प्रत्ययस्य 'किम्' इत्यस्य टेः पूर्वम् योजनम् क्रियते]</p>
<p>→ क + सुँ [<b>किमः कः</b> <a href="7.2.103.html">7.2.103</a> इत्यनेन 'ककिम्' इत्यस्यापि ककारादेशः भवति]</p>
<p>→ कः ।</p>
<p>इत्युक्ते, 'किम्' सर्वनाम्नः विषये अकच्-प्रत्ययान्तस्यापि रूपाणि सर्वत्र मूलशब्दवत् एव भवन्ति । </p>
<ol>
<li>'युष्मद्' तथा 'अस्मद्' एतयोः सर्वनामशब्दयोः विषये अत्र एकं वार्त्तिकम् ज्ञातव्यम्  -&lt;!ओकारसकारभकारादौ सुपि सर्वनाम्नष्टेः प्रागकच् ; अन्यत्र तु सुबन्तस्य टेः प्रागकच् !&gt; । अस्य अर्थः अयम् - यदि युष्मद् तथा अस्मद् शब्दाभ्याम् ओकारादिः / भकारादिः / सकारादिः सुप्-प्रत्ययः विधीयते, तर्हि  वर्तमानसूत्रेण पाठितः अकच्-प्रत्ययः सर्वनामशब्दात् (= प्रातिपदिकात्) विधीयते, न हि सुबन्तात् । अन्येषु विभक्तिप्रत्ययेषु परेषु तु सुबन्तात् एव प्रत्ययविधानं भवति । यथा -</li>
</ol>
<p>अ) 'युष्माभिः + अकच्' इत्यत्र विभक्तिप्रत्ययः 'भिस्' इति भकारादिः अस्ति । अतः अत्र सुबन्तात् अकच्-प्रत्ययः न विधीयते, अपितु प्रातिपदिकात् आदौ अकच्-प्रत्ययं योजयित्वा ततः भिस्-प्रत्ययः प्रयोक्तव्यः । यथा -</p>
<p>युष्माभिः + अकच्</p>
<p>→  युष्म् + अकच् + अद् +  भिस्</p>
<p>→ युष्मकाभिः        </p>
<p>यदि अत्र सुबन्तात् परः अकच्-प्रत्ययः अभविष्यत्, तर्हि अत्र 'युष्माभकिः' इति अनिष्टम् रूपम् स्यात् ।</p>
<p>आ)  अस्मासु + अकच् इत्यत्र 'सुप्' इति सकारादिप्रत्ययः अस्ति, अतः अत्रापि प्रातिपदिकात् परः अकच्-प्रत्ययः भवति । यथा -</p>
<p>अस्मासु + अकच्</p>
<p>→  अस्म् + अकच् + अद् + सुप्</p>
<p>→ अस्मकासु</p>
<p>यदि अत्र सुबन्तात् परः अकच्-प्रत्ययः अभविष्यत्, तर्हि अत्र 'अस्मासकु' इति अनिष्टम् रूपम् स्यात् ।</p>
<p>इ) 'युवयोः + अकच्' इत्यत्र विभक्तिप्रत्ययः 'ओस्' इति ओकारादिः अस्ति । अतः अत्रापि प्रातिपदिकात् एव अकच्-प्रत्ययः भवति । </p>
<p>युवयोः + अकच्</p>
<p>→  युष्म् + अकच् + अद् + ओस्</p>
<p>→ युवकयोः         </p>
<p>यदि अत्र सुबन्तात् परः अकच्-प्रत्ययः अभविष्यत्, तर्हि अत्र 'युवयकोः' इति अनिष्टम् रूपम् स्यात् ।</p>
<p>अनेन प्रकारेण सर्वनामसंज्ञकेभ्यः शब्देभ्यः अकच्-प्रत्ययः विधीयते ।</p>
<p>स्मर्तव्यम् - अत्र निर्दिष्टस्य वार्त्तिकस्य प्रयोगः केवलं  'युष्मद्' तथा 'अस्मद्' एतयोः शब्दयोः विषये एव कर्तव्यः । यद्यपि वार्त्तिके तादृशः स्पष्टः निर्देशः नास्ति, तथापि लघुशब्देन्दुशेखरे नागेशेन अस्मिन् विषये स्पष्टीक्रियते ।                        </p>
<p><b>[इ] तिङन्तेभ्यः अकच्-प्रत्ययविधानम् - </b></p>
<p>वर्तमानसूत्रेण उक्तः अकच्-प्रत्ययः भिन्नेभ्यः तिङन्तेभ्यः अपि विधीयते । यथा -</p>
<ol>
<li>'पचति' इत्यस्मात् तिङन्तात्  <b>अज्ञाते</b> <a href="5.3.73.html">5.3.73</a> इत्यनेन स्वार्थे  क-प्रत्यये प्राप्ते वर्तमानसूत्रेण तस्य स्थाने अपवादत्वेन अकच्-प्रत्ययः आगच्छति । अयम् प्रत्ययः टि-संज्ञकात् पूर्वमागच्छति, अतः -'पचत्  + अकच् + इ' इति जायते । इत्संज्ञालोपं वर्णमेलनं कृत्वा 'पचतकि' इति सिद्ध्यति । 'पचति' इत्येव अर्थः । अयम् शब्दः अपि क्रियापदरूपेणैव प्रयुज्यते । यथा - 'रामः पचतकि' ।       </li>
</ol>
<p>अस्य सूत्रस्य विषये वार्त्तिकद्वयम् ज्ञातव्यम् - </p>
<ol>
<li>
<p>&lt;!अकच्प्रकरणे तूष्णीमः काम्प्रत्ययो वक्तव्यः!&gt; । इत्युक्ते, 'तूष्णीम्' अव्ययस्य विषये अकच्-इत्यस्य स्थाने 'काम्' प्रत्ययः भवति । <b>मिदचोऽन्त्यात्परः</b> <a href="1.1.47.html">1.1.47</a> इत्यनेन अयं प्रत्ययः अन्त्यात् अचः परः आगच्छति । अतः 'तूष्णीम् + काम् → तूष्णीकाम्' इति रूपं सिद्ध्यति । 'तूष्णीम्' इत्यस्यैव अर्थे अयम् शब्दः प्रयुज्यते ।</p>
</li>
<li>
<p>&lt;!शीले को मलोपश्च वक्तव्यः!&gt; । इत्युक्ते, 'तूष्णीम्' शब्दात् परम् 'शील' इति उत्तरपदम् विद्यते चेत् 'तूष्णीम्' शब्दात् क-प्रत्ययः तथा 'तूष्णीम्' इत्यस्य मकारस्य लोपः भवति । यथा - तूष्णींशीलः (= silent character) इत्येव = तूष्णीम् + क → तूष्णीक ।</p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.3.71
sutra: अव्ययसर्वनाम्नामकच् प्राक् टेः</p>
<hr />
<p><b>अव्ययसर्वनाम्नामकच् प्राक् टेः</b> - अव्ययसर्वनाम्नाम् । अनुवर्तत इति ।मण्डूकप्लुत्ये॑ति शेषः । अव्ययसर्वनाम्नां तिङन्तानां च टेः प्रागकच्प्रत्ययः स्यादित्यर्थः । अकचि ककारादकार उच्चारणार्थः । चकार इत् । ककारान्तः प्रत्ययः । अयमपि प्रागिवादधिकारः । </p></div>