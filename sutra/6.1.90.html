<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.89.html"><button class="muted-button">Prev 6.1.89</button></a>
        <a href="6.1.91.html"><button class="muted-button">Next 6.1.91</button></a>
        </nav><h2 class="title">आटश्च</h2><p class="sname"><font color=blue>6-1-90 आटः च</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <font color="Maroon">आद्</font> <font color="Brown">वृद्धिः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p>आटः अचि पूर्वपरयोः एकः वृद्धिः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p>आट्-आगमात् अच्-वर्णे परे उभयोः एकः वृद्धि-एकादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p>When the आट्-आगम is followed by a अच्-letter,  both of them are replaced by a single वृद्धि letter. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p>एचि इति निवृत्तम्। अचि इत्यनुवर्तते। आटः परो यो अच्, अचि च पूर्वो य आट्, तयोः पूर्वपरयोः आडचोः स्थाने वृद्धिरेकादेशो भवति। ऐक्षिष्ट। ऐक्षत। ऐक्षिष्यत। औभीत्। आर्ध्नोन्। औब्जीत्। चकारोऽधिकविधानार्थः, उसि <b>ओमाङोश्च</b> <a href="6.1.95.html">6.1.95</a> इति पररूपबाधनार्थः। औस्रीयत्। औङ्कारीयत्। आ ऊढा ओढा, तामैच्छतौढीयत्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p>आटोऽचि परे वृद्धिरेकादेशः स्यात् । बहुश्रेयस्यै । बहुश्रेयस्याः । नद्यन्तात्परत्वान्नुट् । बहुश्रेयसीनाम् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p>आटोऽचि परे वृद्धिरेकादेशः। बहुश्रेयस्यै। बहुश्रेयस्याः। बहुश्रेयसीनाम्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p>'आट्' इति अष्टाध्याय्याम् पाठितः कश्चन आगमः । अयम् आगमः त्रिषु स्थलेषु पाठितः अस्ति ।  एतेषु त्रिषु अपि स्थलेषु पाठितस्य अस्य आगमस्य आकारस्य तस्मात् परः विद्यमानेन स्वरेण सह प्रकृतसूत्रेण वृद्ध्यैकादेशः विधीयते ।  एतानि त्रीणि स्थलानि सोदाहरणम् एतादृशानि —</p>
<p><hlb>1) लुङ्/लङ्/लृङ्लकारप्रक्रियायाम् आडागमः, तस्य वृद्ध्यैकादेशः —</hlb></p>
<p>लुङ्-लङ्-लृङ्-लकाराणाम् प्रक्रियासु अजादिधातून_आडजादीनाम्_ <a href="6.4.72.html">6.4.72</a> इत्यनेन सूत्रेण आट्-आगमः भवति । अस्य आट्-आगमस्य आकारस्य धातोः आदिस्थस्वरेण सह प्रकृतसूत्रेण वृद्ध्यैकादेशः विधीयते । द्वे उदाहरणे एतादृशे —</p>
<ol>
<li>'ईक्ष्' धातोः लङ्-लकारस्य प्रथमपुरुषैकवचनस्य सिद्धिः इयम् —</li>
</ol>
<p><pr></p>
<p>ईक्षँ (दर्शने, भ्वादिः, &lt;{1.694}&gt;)</p>
<p>→ ईक्ष् + लङ् [<b>अनद्यतने लङ्</b> <a href="3.2.111.html">3.2.111</a></p>
<p>→ आट् + ईक्ष् + लङ् [<b>आडजादीनाम्</b> <a href="6.4.72.html">6.4.72</a> इति आडागमः]</p>
<p>→ आ + ईक्ष् + त [<b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इति आत्मनेपदस्य प्रथमपुरुषैकवचनस्य विवक्षायाम् त-आदेशः]</p>
<p>→ आ + ईक्ष् + शप् + त [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ आ + ईक्ष् + अ + त [इत्संज्ञालोपः]</p>
<p>→ ऐक्षत [<b>आद्गुणः</b> <a href="6.1.87.html">6.1.87</a> इत्यनेन गुणैकादेशे प्राप्ते, तद्बाधित्वा <b>आटश्च</b> <a href="6.1.90.html">6.1.90</a> इति वृद्ध्यैकादेशः]</p>
<p></pr></p>
<ol>
<li>उब्ज्-धातोः लुङ्-लकारस्य प्रथमपुरुषैकवचनस्य सिद्धिः इयम् - </li>
</ol>
<p><pr></p>
<p>उब्जँ (आर्जवे, तुदादिः, &lt;{6.23}&gt;)</p>
<p>→ उब्ज् + लुङ् [<b>लुङ्</b> <a href="3.2.101.html">3.2.101</a> इति लुङ्-लकारः]</p>
<p>→ आट् + उब्ज् + लुङ् [<b>आडजादीनाम्</b> <a href="6.4.72.html">6.4.72</a> इति आडागमः]</p>
<p>→ आ + उब्ज् + तिप् [<b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इति प्रथमपुरुषैकवचनस्य विवक्षायाम् तिप्-आदेशः]</p>
<p>→ आ + उब्ज् + च्लि + ति [<b>च्लि लुङि</b> <a href="3.1.43.html">3.1.43</a> इति च्लि-विकरणम्]</p>
<p>→ आ + उब्ज् + सिच् + ति [<b>च्लेः सिच्</b> <a href="3.1.44.html">3.1.44</a> इति सिच्-आदेशः]</p>
<p>→ आ + उब्ज् +  स् + त् [<b>इतश्च</b> <a href="3.4.100.html">3.4.100</a> इति ति-प्रत्यस्यय इकारस्य लोपः]</p>
<p>→ आ + उब्ज् + इट् + स् + ति [<b>आर्धधातुकस्येड् वलादेः</b> <a href="7.2.35.html">7.2.35</a> इति इडागमः]</p>
<p>→ आ + उब्ज् + इ + स् + ई + त् [<b>अस्तिसिचोऽपृक्ते</b> <a href="7.3.96.html">7.3.96</a> इति ईट्-आगमः]</p>
<p>→ आ + उब्ज् + इ + ई + त् [<b>इट ईटि</b> <a href="8.2.28.html">8.2.28</a> इति सकारलोपः]</p>
<p>→ आ + उब्ज्  + ई + त् [<b>अकः सवर्णे दीर्घः</b> <a href="6.1.101.html">6.1.101</a> इति इकार-ईकारयोः सवर्णदीर्घः ईकारः]</p>
<p>→ औब्ज् + ई + त् [आकार-उकारयोः <b>आद्गुणः</b> <a href="6.1.87.html">6.1.87</a> इत्यनेन गुणैकादेशे प्राप्ते, तद्बाधित्वा <b>आटश्च</b> <a href="6.1.90.html">6.1.90</a> इति वृद्ध्यैकादेशः]</p>
<p>→ औब्जीत्</p>
<p></pr></p>
<p><hlb>2) लोट्लकारस्य उत्तमपुरुषैकवचनस्य रूपे आडागमः, तस्य वृद्ध्यैकादेशः —</hlb></p>
<p><b>आडुत्तमस्य पिच्च</b><a href="3.4.92.html">3.4.92</a> इत्यनेन लोट्लकारस्य उत्तमपुरुषस्य प्रत्ययानाम् 'आट्' इति आगमः भवति । तत्र आत्मनेपदस्य उत्तमपुरुषैकवचनस्य 'इ' इति अजादिप्रत्ययस्य अनेन आकारेण सह प्रकृतसूत्रेण वृद्ध्यैकादेशः विधीयते । यथा, 'चक्ष्' धातोः लोट्लकारस्य उत्तमपुरुषैकवचनस्य प्रक्रिया इयम् —</p>
<p><pr></p>
<p>चक्षिङ् (व्यक्तायां वाचि, अदादिः,  &lt;{2.7}&gt;</p>
<p>→ चक्ष् [<b>हलन्त्यम्</b> <a href="1.3.3.html">1.3.3</a> इति ङकारस्य इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः । इकारः उच्चारणार्थः, सोऽपि लुप्यते ।]</p>
<p>→ चक्ष् + लोट् [<b>लोट् च</b> <a href="3.3.162.html">3.3.162</a> इति लोट्लकारः]</p>
<p>→ चक्ष् + इट् [<b>तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्</b> <a href="3.4.78.html">3.4.78</a> इति आत्मनेपदस्य उत्तमपुरुषैकवचनस्य इट्-प्रत्ययः]</p>
<p>→ चक्ष् + शप् + इ [<b>कर्तरि शप्</b> <a href="3.1.68.html">3.1.68</a> इति शप्-विकरणम्]</p>
<p>→ चक्ष् + इ [<b>अदिप्रभृतिभ्यः शपः</b> <a href="2.4.72.html">2.4.72</a> इति शपः लुक्]</p>
<p>→ चक्ष् + आट् + इ [<b>आडुत्तमस्य पिच्च</b> <a href="3.4.92.html">3.4.92</a> इति आडागमः]</p>
<p>→ चक्ष् + ऐ [<b>आटश्च</b> <a href="6.1.90.html">6.1.90</a> इति वृद्ध्यैकादेशः]</p>
<p>→ चक्षै</p>
<p></pr></p>
<p><hlb>3) नदीसंज्ञकशब्देभ्यः विहितस्य ङित्-विभक्तिप्रत्ययस्य आडागमः, तस्य वृद्ध्यैकादेशः —</hlb></p>
<p>नदीसंज्ञकशब्देभ्यः विहितस्य ङित्-प्रत्ययस्य <b>आण्नद्याः</b> <a href="7.3.112.html">7.3.112</a> इत्यनेन आट्-आगमः भवति । वस्तुतः अत्र आट्-आगमे कृते, <b>आटश्च</b> <a href="6.1.90.html">6.1.90</a> इति सूत्रं विना अपि,  सवर्णदीर्घेण उत <b>वृद्धिरेचि</b> <a href="6.1.88.html">6.1.88</a> इति वृद्ध्यैकादेशेन उचितम् रूपम् अवश्यम् सम्भवति, परन्तु &lt;ऽपर्जन्यवल्लक्षणप्रवृत्तिःऽ&gt; इति परिभाषया अत्रापि <b>आटश्च</b> इत्यस्य अवश्यं प्रयोगः क्रियते ।  यथा, नदी-शब्दस्य चतुर्थ्यैकवचनस्य प्रक्रियायाम् —</p>
<p><pr></p>
<p>नदी + ङे [चतुर्थी-एकवचनस्य प्रत्ययः]</p>
<p>→ नदी + आट् + ए [ <b>आण्नद्याः</b> <a href="7.3.112.html">7.3.112</a> इति आट्-आगमः]</p>
<p>→ नदी + ऐ  [<b>आटश्च</b> <a href="6.1.90.html">6.1.90</a> इति वृद्धि-एकादेशः । अत्र <b>वृद्धिरेचि</b> <a href="6.1.88.html">6.1.88</a> इत्यनेनैव वृद्ध्येकादेशे प्राप्ते परत्वात् <b>आटश्च</b> <a href="6.1.90.html">6.1.90</a>  इति वृद्ध्यैकादेशः एव भवति ।]</p>
<p>→ नद्यै [<b>इको यणचि</b> <a href="6.1.77.html">6.1.77</a> इति यणादेशः।]</p>
<p></pr></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p><b>आटश्च</b> - टित्त्वादाद्यवयवः । बहुश्रेयसी आ ए इति स्थिते-आटश्चा ।इकोयणची॑त्यतः अचीति 'वृद्धिरेचि' इत्यतो वृद्धिरिति चानुवर्तते ।एकः पूर्वपरयो॑रिति चाधिकृतम् । तदाह-आटोऽचीत्यादिना । बहुश्रेयस्यै इति । 'बहुश्रेयसी आ ए' इति स्थितेआटश्चे॑ति वृद्धौ यणादेशे च रूपमिति भावः । यद्यपिवृद्धिरेची॑त्येव सिद्धं तथापि ऐक्षतेत्याद्यर्थ॒माटश्चे॑ति सूत्रमिहापि न्याय्यत्वादुपन्यस्तम् । बहुश्रेयस्या इति । ङसि ङसोर्बहुश्रेयसी आ अस् इति स्थितेआटश्चे॑ति वृद्धावाकारे यणि रूपमिति भावः । अत्रापि सवर्णदीर्घेण सिद्धम् । न्याय्यत्वादाटश्चेति वृद्धिः । नद्यन्तात्परत्वादिति । श्रेयसीशब्दस्य ईकारान्तनित्यस्त्रीलिङ्गतया नदीत्वेन बहुश्रेयत्वात् । सवर्णदीर्घे प्राप्ते- ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.90
sutra: आटश्च</p>
<hr />
<p>ठीक्ष दर्शनेऽ, ठुभ उम्भ पूरणेऽ, ठुब्ज आर्जवेऽ,ठृधु वृद्धौऽ -  इत्येतेषामुदाहरणानि। चकारोऽधिकविधानार्थ इति। अस्यैव विवरणम् -  उस्योमाङेश्चेति। पररूपबाधनार्थं इति। उसि, ओमि, आङ् चि यत्पररूपं प्राप्नोति तद्बाधनार्थ इत्यर्थः; अन्यथा परत्वातदेव पररूपं स्यात्। औस्रीयदिति। अनर्थकेऽप्युसि पररूपविधानादत्र प्रसङ्गः ॥</p></div>