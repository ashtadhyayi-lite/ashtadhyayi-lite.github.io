<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.55.html">
            <button class="muted-button">Prev 4.3.55</button>
        </a>
        <a href="4.3.57.html">
            <button class="muted-button">Next 4.3.57</button>
        </a>
        </nav><h2>Kashika</h2>
<hr />
<p>index: 4.3.56
sutra: दृतिकुक्षिकलशिवस्त्यस्त्यहेर्ढञ्</p>
<hr />
<p>दृत्यादिभ्यः प्रातिपदिकेभ्यः ढञ् प्रत्ययो भवति तत्र भवः इत्येतस्मिन् विषये। दृतौ भवं दार्तेयम्। कौक्षेयम्। कालशेयम्। वास्तेयम्। आस्तेयम्। आहेयमजरं विषम्। अस्तिशब्दः प्रातिपदिकं, न तिङन्तः।</p>
<h2>Siddhanta Kaumudi</h2>
<hr />
<p>index: 4.3.56
sutra: दृतिकुक्षिकलशिवस्त्यस्त्यहेर्ढञ्</p>
<hr />
<p>दार्तेयम् । कौक्षेयम् । कलशिर्घटः तत्र भवं कालशेयम् । बास्तेयम् । आस्तेयम् । आहेयम् ॥</p>
<h2>Balamanorama</h2>
<hr />
<p>index: 4.3.56
sutra: दृतिकुक्षिकलशिवस्त्यस्त्यहेर्ढञ्</p>
<hr />
<p><em>दृतिकुक्षिकलशिवस्त्यस्त्यहेर्ढञ्</em> - दृतिकुक्षि । भव इत्यर्थे दृति, कुक्षि, कलशि, वस्ति, अस्ति, अहि — इत्येभ्यः । 'सप्तम्यन्तेभ्यः' इति शेषः । दार्तेयमिति । दृतौ भवमित्यर्थः । ढञ्, एयः, आदिवृद्धिः, रपरत्वम् । दृतिश्चर्मभस्त्रिका । कौक्षेयमिति । दूमादित्वाद्वुञि प्राप्ते ठञ् । कलिशिर्घटः ।कलशिर्मथनपात्र॑मित्यमरव्याख्यातारः ।वस्तिर्नाभेरधो द्वयो॑रित्यमरः । तत्र भवो बास्तेयः । अस्तीति विभक्तिप्रतिरूपककमव्ययम् सत्तायां घने चेति न्यासकारो हरदत्तश्च । तत्र भव आस्तेयः । अहिः-सर्पः, तत्रभवः-आहेयः ।</p>
<h2>Padamanjari</h2>
<hr />
<p>index: 4.3.56
sutra: दृतिकुक्षिकलशिवस्त्यस्त्यहेर्ढञ्</p>
<hr />
<p>दृतिश्चर्मविकारः, शरीरावयवश्च । कुक्षिशब्दो धूमादिः, वस्तिर्नाभेरधः शरीरावयवः । आहेयम् विषादि । अस्तिशब्दः प्रातिपदिकमिति । विभक्तिप्रतिरूपं निपातसंज्ञकम्, तच्च तिङ्न्तेन समानार्थम् - अस्तिक्षीरा गौरिति, धनवचनं च अस्तिमानिति ॥</p></div>