<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.124.html"><button class="muted-button">Prev 6.1.124</button></a>
        <a href="6.1.126.html"><button class="muted-button">Next 6.1.126</button></a>
        </nav><h2 class="dev">प्लुतप्रगृह्या अचि नित्यम्</h2><p class="sname"><font color=blue>6-1-125 प्लुतप्रगृह्याः अचि नित्यम्</font> <font color="DeepPink"> संहितायाम्</font> <font color="ForestGreen">अचि</font> <font color="Red">प्रकृत्या</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p>प्लुत-प्रगृह्याः अचि नित्यम् प्रकृत्या</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p>प्लुतशब्दाः प्रगृह्यसंज्ञकशब्दाः च अच्-वर्णे परे प्रकृत्या भवन्ति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p>प्लुत letters and प्रगृह्य words do not undergo a सन्धि when followed by an अच्-letter.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p>'प्रकृतिभावः' इत्युक्ते सन्धेः अभावः । यत्र संहितायाम् सत्यामपि, सन्धेः अवकाशे प्राप्ते अपि सन्धिः न भवति, तत्र 'प्रकृतिभावः' अस्तीति उच्यते । वर्तमानसूत्रेण प्लुतस्वरस्य प्रगृह्यसंज्ञकशब्दस्य च अच्-वर्णे परे प्रकृतिभावः भवति ।</p>
<p>किम् नाम प्लुत? <b>ऊकालोऽज्झ्रस्वदीर्घप्लुतः</b> <a href="1.2.27.html">1.2.27</a> इत्यनेन स्वराणाम् ह्रस्व-दीर्घ-प्लुतादयः भेदाः जायन्ते । <b>वाक्यस्य टेः प्लुतः उदात्तः</b> <a href="8.2.82.html">8.2.82</a> अस्मिन् अधिकारे दत्तैः सूत्रैः प्रक्रियायाम्  प्लुतस्वरस्य निर्माणं भवति । </p>
<p>किम् नाम प्रगृह्यः? <b>ईदूदेद् द्विवचनम् प्रगृह्यम्</b> <a href="1.1.11.html">1.1.11</a> इत्यस्मात् सूत्रात् <b>ईदूतौ च सप्तम्यर्थे</b> <a href="1.1.19.html">1.1.19</a> एतेषु नव सूत्रेषु प्रगृह्यसंज्ञा पाठिता अस्ति ।</p>
<p>प्लुतस्वरात् प्रगृह्यसंज्ञकशब्दात् वा अच्-वर्णः आगच्छति चेत् तत्र सन्धिः न भवतीति वर्तमानसूत्रस्य अर्थः । यथा - </p>
<ol>
<li>
<p>'मुनी एतौ' - अत्र 'मुनी' शब्दस्य <b>ईदूदेद् द्विवचनम् प्रगृह्यम्</b> <a href="1.1.11.html">1.1.11</a>  इत्यनेन प्रगृह्यसंज्ञा भवति, अतः अत्र यणादेशः सन्धिः न भवति ।</p>
</li>
<li>
<p>'एहि कृष्ण3, अत्र गौश्चरति' - अत्र णकारात् परः अकारः <b>दूराद्धूते च</b> <a href="8.2.84.html">8.2.84</a> इत्यनेन प्लुतसंज्ञकः भवति, अतः अत्र सवर्णदीर्घः न भवति । </p>
</li>
</ol>
<p>प्रश्नः - अस्मिन् सूत्रे आचार्येण 'नित्यम्' अयम् शब्दः किमर्थम् प्रयुक्तः अस्ति? अत्र केवलं 'प्लुतप्रगृह्याः अचि [प्रकृत्या]' इति वदामश्चेत् कः दोषः?</p>
<p>उत्तरम् - <b>इकोऽसवर्णे शाकल्यस्य ह्रस्वश्च</b> <a href="6.1.127.html">6.1.127</a> तथा <b>प्लुतप्रगृह्याः अचि नित्यम्</b> <a href="6.1.125.html">6.1.125</a> एतयोः सूत्रयोः समानकाले प्रसक्तिः अस्ति चेत् विप्रतिषेधात्  <b>इको सवर्णे शाकल्यस्य ह्रस्वश्च</b> <a href="6.1.127.html">6.1.127</a> इत्यस्य प्रयोगः मा भूत्, <b>प्लुतप्रगृह्याः अचि नित्यम्</b> <a href="6.1.125.html">6.1.125</a> इत्यस्यैव प्रयोगः भवेत्, एतत् स्पष्टीकर्तुमत्र 'नित्य'ग्रहणम् क्रियते । </p>
<p>यथा - 'मुनी + एतौ' इत्यत्र  <b>इकोऽसवर्णे शाकल्यस्य ह्रस्वश्च</b> <a href="6.1.127.html">6.1.127</a> इत्यनेन 'मुनि + एतौ' इत्यस्य प्रसक्तिः अस्ति । परन्तु वर्तमानसूत्रे 'नित्यम्' इत्यस्य ग्रहणेन अत्र  <b>इकोऽसवर्णे शाकल्यस्य ह्रस्वश्च</b> <a href="6.1.127.html">6.1.127</a> अस्य प्रयोगः न भवति । </p>
<h2 id="kashika">Kashika</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p>प्लुताश्च प्रगृह्याश्च अचि प्रकृत्या भवन्ति। देवदत्त3अत्र न्वसि। यज्ञदत्त3इदमानय। आश्रयादत्र प्लुतः सिद्धः। प्रगृह्याः अग्नी इति। वायू इति। खट्वे इति। माले इति। अचि इत्यनुवर्तमाने पुनरज्ग्रहणमादेशनिमित्तस्य अचिः परिग्रहार्थम्। तेन इह न भवति, जानु उ अस्य रुजति जान्वस्य रुजति। प्रगृह्यादुकारात् परस्य अकारस्य सवर्णदीर्घत्वं प्रत्यनिमित्तत्वादत्र प्रकृतिभावो न भवति। नित्यग्रहणम् इह अनुवर्तते। प्लुतप्रगृह्याणां नित्यमयम् एव प्रकृतिभावो यथा स्याद्, <b>इकोऽसवर्णे शाकल्यस्य ह्रस्वश्च</b> <a href="6.1.127.html">6.1.127</a> इत्येतन् मा भूतिति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p>॥ अथ प्रकृतिभावप्रकरणम् ॥</p>
<pre><code>प्लुताः प्रगृह्याश्च वक्ष्यन्ते तेऽचि परे नित्यं प्रकृत्या स्युः । एहि कृष्ण 3 अत्र गौश्चरति । हरी एतौ । नित्यम् इति किम् । हरी एतावित्यादावयमेव प्रकृतिभावो यथा स्यात् इकोऽसवर्णे &lt;{SK91}&gt; इति ह्रस्वसमुच्चितो माभूत् ॥
</code></pre>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p>एतेऽचि प्रकृत्या स्युः। आगच्छ कृष्ण ३ अत्र गौश्चरति॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p><b>प्लुतप्रगृह्या अचि नित्यम्</b> - अथ प्रकृतिभाव इति । 'निरूप्यते' इति शेषः । प्लतुप्रगृह्राः । वक्ष्यन्त इति ।दूराद्धूते चे॑त्यादिना, ईदूदेदित्यादिना चेत्यर्थः । प्रकृत्येति । 'प्रकृत्यान्तः पाद' मित्यतदस्तदनुवृत्तेरिति भावः । प्रकृत्या स्वभावेनाऽवस्थिताः स्युरित्यर्थः । सन्धयो न भवन्तीति यावत् । एहि कृष्णा३ अत्रेति ।दूराद्धूते चे॑ति णकारादकारः प्लुतः । तस्य अकारे न सवर्णदीर्घः । हरी एताविति ।ईदूदे॑दिति रेफादीकारः प्रगृह्रः । तस्य यणादेशो न भवति । ननु सर्वत्र विभाषेति पूर्वसूत्रे विभाषेत्यस्याऽस्वरितत्वादेव निवृत्तिसिद्धेरिह नित्यग्रहणं किमर्थमिति पृच्छति-नित्यमिति किमिति । उत्तरमाह-हरी एताविति । नित्यग्रहणे सत्येव हरी एतावित्यादौप्लुतप्रगृह्रा अची॑ त्ययमेव केवलः प्रकृतिभावः स्यादित्यर्थः ।यथा॑शब्दो योग्यतायाम् । अयमेव प्रकृतिभावः प्राप्तुं योग्यः । स च नित्यग्रहणे सति प्राप्नुयादित्यर्थः । एवमग्रेऽप्येवंजातीयकेषु ।एव॑शब्दव्यवच्छेद्यं दर्शयति-इक इति ।इकोऽसवर्णे शाकल्यस्य ह्रस्वश्चे॑ति वक्ष्यमाणः ह्रस्वसमुच्चितः प्रकृतिभावो माभूत्=न भवेत् । माङि लुङ् । सर्वलकारापवादः । अकृते सति नित्यग्रहणे परत्वाच्छाकलह्रस्वसहितप्रकृतिभावः प्रसज्येत । नित्यग्रहणे कृते तु तत्सामर्थ्यादेव परमपि शाकलं ह्रस्वसमुच्चितप्रक-तिभावं 'प्लुतप्रगृह्रा' इति केवलः प्रकृतिभावो बाधत इत्यर्थः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.125
sutra: प्लुतप्रगृह्या अचि नित्यम्</p>
<hr />
<p>ननु यस्य विकारः प्राप्तस्तस्य प्रकृतिभावो विधेयः, न च प्लुतस्य विकारः प्राप्तः, स्वरसन्धिषु तस्यासिद्धत्वात्? इत्यत आश्रयात्प्लुतः सिद्धः इति। यदिदं प्लुतस्य प्रकृतिभावं प्रति कायित्वेनाश्रयणम्, आह -अस्मादेव ज्ञापकात्'स्वरसन्धिषु प्लुतः सिद्धः'  इति कल्प्यत इत्यर्थः। आदेशनिमितस्याचः परिग्रहार्थमिति। यस्मिन्नादेशो विधीयते स एव प्रकृतिभावस्यापि निमितत्वेन परिगृहीतो यथा स्यादित्येवमर्थमित्यर्थः। जानु उ अस्येति। उञ् निपातः, तस्य पूर्वेण सहैकादेशस्य यन्निमितं न सप्रगृह्यादुतरः, यश्च ततः परो न स एकादेशस्य निमितमिति प्रकृतिभावाभावादेकादेशो भवत्येव। असति पुनरज्ग्रहणे'प्रगृह्यए' चि परतः प्रकृत्या भवतिऽ इत्युच्यमाने पूर्वेणसह यो विकारः प्राप्तस्तस्यापि प्रकृतिभावः स्यात्। पुनरज्ग्रहणे तु न भवति, तत्रैकादेशे कृते तस्यादिवद्भावात्प्रगृह्यग्रहणेन ग्रहणात्। ठिको यणचिऽ इति यणादेशः प्रकृतिवद्भावान्न भवति,'मय उञो वो वा'  इति पक्षे वकारः।  नित्यग्रहणमनुवर्तत इति। पूर्वसूत्रे नित्यग्रहणमेतदर्खमेव कृतम्, तत्र त्वारन्भसामर्थ्यादेव नित्यो विधिः सिद्धः। नित्यमेव प्रकृतिभावो यथा स्यादिति। अयमेव प्रकृतिभावो नित्यं यथा स्यात्, शास्त्रान्तरेण कार्यान्तरसहितो मा भूदित्यर्थः ॥</p></div>