<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.1.12.html">
            <button class="muted-button">Prev 8.1.12</button>
        </a>
        <a href="8.1.14.html">
            <button class="muted-button">Next 8.1.14</button>
        </a>
        </nav><h2>Kashika</h2>
<hr />
<p>index: 8.1.13
sutra: अकृच्छ्रे प्रियसुखयोरन्यतरस्याम्</p>
<hr />
<p>प्रिय सुख इत्येतयोः अन्यतरस्यां द्वे भवतः अकृच्छ्रे द्योत्ये। कृच्छ्रं दुःखम्, तदभावः अकृच्छ्रम्। प्रियप्रियेण ददाति। सुखसुखेन ददाति। प्रियेण ददाति। सुखेन ददाति। अखिद्यमानो ददाति इत्यर्थः। अकृच्छ्रे इति किम्? प्रियः पुत्रः। सुखो रथः।</p>
<h2>Siddhanta Kaumudi</h2>
<hr />
<p>index: 8.1.13
sutra: अकृच्छ्रे प्रियसुखयोरन्यतरस्याम्</p>
<hr />
<p>प्रियप्रियेण ददाति । प्रियेण वा । सुखसुखेन ददाति । सुखेन वा । द्विर्वचने कर्मधारयवद्भावात्सुपि लुकि तदेव वचनम् । अतिप्रियमपि वस्त्वनायासेन ददातीत्यर्थः ॥</p>
<h2>Balamanorama</h2>
<hr />
<p>index: 8.1.13
sutra: अकृच्छ्रे प्रियसुखयोरन्यतरस्याम्</p>
<hr />
<p><em>अकृच्छ्रे प्रियसुखयोरन्यतरस्याम्</em> - अकृच्छ्रे । कृच्छ्रं-कष्टम् । अकृच्छ्रम्-अनायासः । तस्मिन्वर्तमानयोः प्रिय सुख इत्यनयोद्र्वे वा स्तः । कर्मधारयवद्भावादिति ।कर्मधारयवदुत्तरेषु॑ इत्यधिकारादिति भावः ।समासवच्च बहुल॑मित्यतः समासवदित्यनुवृत्तिस्तु न शङ्क्या, तस्य वार्तिकस्थत्वात्, एवं चप्रियेणे॑त्यस्यसुखेने॑त्यस्य च द्वित्वे सति कर्मधारयवत्त्वात्सुपोस्तृतीयैकवचनयोर्लुकि पुनः समुदायात्तृतीयैकवचनमिति फलितम् । </p>
<h2>Padamanjari</h2>
<hr />
<p>index: 8.1.13
sutra: अकृच्छ्रे प्रियसुखयोरन्यतरस्याम्</p>
<hr />
<p>प्रियप्रियेणेति तृतीयैकवचनान्तस्य द्विर्वचने कर्मधारयवद्भावात् सुब्लुकि पुनस्तदेव वचनम् । अत्यन्तदयितमपि वस्त्वनायासेन ददातीत्यर्थः ॥</p></div>