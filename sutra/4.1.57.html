<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.56.html">
            <button class="muted-button">Prev 4.1.56</button>
        </a>
        <a href="4.1.58.html">
            <button class="muted-button">Next 4.1.58</button>
        </a>
        </nav><h2>Kashika</h2>
<hr />
<p>index: 4.1.57
sutra: सहनञ्विद्यमानपूर्वाच्च</p>
<hr />
<p>स्वाङ्गाच् च उपसर्जनातिति, नासिकौदरओष्ठजङ्घादन्तकर्ण. शृग्गाच् च [[4.1.55]] इति च प्राप्तो ङीष् प्रतिषिध्यते। सह नञ् विद्यमान एवं पूर्वात् प्रातिपदिकात् स्त्रियां ङीष् प्रत्ययो न भवति। सकेशा। अकेशा। विद्यमानकेशा। सनासिका। अनासिका। विद्यमाननासिका।</p>
<h2>Siddhanta Kaumudi</h2>
<hr />
<p>index: 4.1.57
sutra: सहनञ्विद्यमानपूर्वाच्च</p>
<hr />
<p>सहेत्यादित्रिकपूर्वान्न ङीष् । सकेशा । अकेशा । विद्यमाननासिका ॥</p>
<h2>Balamanorama</h2>
<hr />
<p>index: 4.1.57
sutra: सहनञ्विद्यमानपूर्वाच्च</p>
<hr />
<p><em>सहनञ्विद्यमानपूर्वाच्च</em> - सहनञ् । त्रिकपूर्वादिति ।स्वाङ्गा॑दिति शेषः । सकेशेति । सह केशा यस्या इति बहुव्रीहिः । सहशब्दो विद्यमानवचनः ।वोपसर्जनस्ये॑ति सभावविकल्पः ।स्वाङ्गाच्चे॑ति प्राप्तस्य निषेधः । 'नासिकोदर' इति ङीष्विकल्पोऽप्यनेन बाध्यत इत्युक्तं स्मारयितुमुदाहरति  — विद्यमाननासिकेति । विद्यमाना नासिका यस्या इति बहुव्रीहिः । </p>
<h2>Padamanjari</h2>
<hr />
<p>index: 4.1.57
sutra: सहनञ्विद्यमानपूर्वाच्च</p>
<hr />
<p>पूर्वग्रहणमकृत्वा'सहनञ्विद्यमानेभ्यः'  इत्युच्यमाने सहादिभ्यः परं यत्स्वाङ्गं तदन्तान्ङीष् न भवतीत्यर्थो भवति, ततश्चेह प्रतिषेधः प्रसज्येत - विद्यमानं मुखमस्य विद्यमानमुखः, कल्याणो विद्यमानमुखोऽस्याः कल्याणविद्यमानमुखीति, भवति ह्यएतद् यथोक्तविशेषणम्; इह च न स्याद् - विद्यमानकल्याणमुखेति, न ह्यत्र यथोक्तं विशेषणमस्ति, तस्मात्पूर्वग्रहणम् ॥</p></div>