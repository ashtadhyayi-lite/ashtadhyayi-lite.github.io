<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.1.60.html"><button class="muted-button">Prev 7.1.60</button></a>
        <a href="7.1.62.html"><button class="muted-button">Next 7.1.62</button></a>
        </nav><h2 class="title">रधिजभोरचि</h2><p class="sname"><font color=blue>7-1-61 रधिजभोः अचि</font> <font color="DeepPink"> इदितः नुम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 7.1.61
sutra: रधिजभोरचि</p>
<hr />
<p>रधि-जभोः अचि नुम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 7.1.61
sutra: रधिजभोरचि</p>
<hr />
<p>रध्-धातोः जभ्-धातोः च अजादिप्रत्यये परे नुमागमः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 7.1.61
sutra: रधिजभोरचि</p>
<hr />
<p>The verb roots रध् and जभ् get a नुमागम when followed by an अजादि प्रत्यय.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 7.1.61
sutra: रधिजभोरचि</p>
<hr />
<p>रधि जभि इत्येतयोः अजादौ प्रत्यये नुमागमो भवति। रन्धयति? रन्धकः। साधुरन्धी। रन्धंरन्धम्। रन्धो वर्तते। जम्भयति। जम्भकः। साधुजम्भी। जम्भंजम्भम्। जम्भो वर्तते। परापि सती वृद्धिर्नुमा बाध्यते, नित्यत्वातचि इति किम्? रद्धा। जभ्यम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.1.61
sutra: रधिजभोरचि</p>
<hr />
<p>एतयोर्नुमागमः स्यादचि । जम्भते । जजम्भे । जम्भिता । जम्भिष्ट । जृम्भते । जजृम्भे ।{$ {!390 शल्भ!} कत्थने$} । शशल्भे ।{$ {!391 वल्भ!} भोजने$} । दन्त्योष्ठ्यादिः । ववल्भे ।{$ {!392 गल्भ!} धाष्टर्थे$} । गल्भते ।{$ {!393 श्रम्भु!} प्रमादे$} । तालव्यादिर्दन्त्यादिश्च । श्रम्भते । स्रम्भते ।{$ {!394 ष्टुभु!} स्तम्भे$} । स्तोभते । विष्टोभते । तुष्टुभे । व्यष्टोभिष्ट ॥    अथ परस्मौपदिनः ॥{$ {!395 गुपू!} रक्षणे$} ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 7.1.61
sutra: रधिजभोरचि</p>
<hr />
<p>रधँ (हिंसासंराध्योः, दिवादिः, &lt;{4.90}&gt;), तथा च जभीँ (गात्रविनामे, भ्वादिः, &lt;{1.453}&gt;) एतयोः धात्वोः अजादि-प्रत्यये परे नुमागमः भवति । उदाहरणानि एतानि -</p>
<ol>
<li>रध् धातोः अनीयर्-प्रत्ययान्तरूपम् -</li>
</ol>
<p><pr></p>
<p>रधँ (हिंसासंराध्योः)</p>
<p>→ रध्  + अनीयर् [<b>तव्यत्तव्यानीयरः</b>  <a href="3.1.96.html">3.1.96</a> इति तव्यत्-प्रत्ययः]    </p>
<p>→ रन् ध् + अनीय  [<b>रधिजभोरचि</b> <a href="7.1.61.html">7.1.61</a> इति नुमागमः । <b>मिदचोऽन्त्यात्परः</b> <a href="1.1.47.html">1.1.47</a> इति अयम् अन्त्यात् अचः परः विधीयते ।]</p>
<p>→ रं ध् + अनीय  [<b>नश्चापदान्तस्य झलि</b> <a href="8.3.24.html">8.3.24</a> इति अनुस्वारः]</p>
<p>→ रन्धनीय [<b>अनुस्वारस्य ययि परसवर्णः</b> <a href="8.4.58.html">8.4.58</a> इति परसवर्णः मकारः]              </p>
<p></pr></p>
<ol>
<li>रध्-धातोः लिट्-लकारस्य प्रथमपुरुषैकवचनस्य प्रक्रिया इयम् - </li>
</ol>
<p><pr></p>
<p>रध् + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ रध् + रध् + लिट् [<b>लिटिधातोरनभ्यासस्य</b> <a href="6.1.8.html">6.1.8</a> इति द्वित्वम्]</p>
<p>→ र रध् + लिट् [<b>हलादि शेषः</b> <a href="7.4.60.html">7.4.60</a> इति अभ्यासस्य धकारलोपः]</p>
<p>→ र रध् + तिप् [<b>तिप्तस्झि...</b> <a href="3.4.78.html">3.4.78</a> इति मध्यमपुरुषैकवचनस्य तिप्-प्रत्ययः] </p>
<p>→ र रध् + णल् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति तिप्-प्रत्ययस्य णल्-आदेशः] </p>
<p>→ र र नुम् ध् + अ  [<b>रधिजभोरचि</b> <a href="7.1.61.html">7.1.61</a> इत्यनेन नुमागमः]</p>
<p>→ ररंध [<b>नश्चापदान्तस्य झलि</b> <a href="8.3.24.html">8.3.24</a> इति अनुस्वारः]</p>
<p>→ ररन्ध [<b>अनुस्वारस्य ययि परसवर्णः</b> <a href="8.4.58.html">8.4.58</a> इतो परसवर्णः नकारः]</p>
<p><b>ज्ञातव्यम्</b> - रध्-धातोः सार्वधातुक-लकाराणाम् रुपेषु   'श्यन्' इति हलादिविकरणप्रत्ययः विधीयते, अतः तेषु रूपेषु अस्य सूत्रस्य प्रसक्तिः नास्ति । अतएव अत्र लिट्लकारस्य उदाहरणम् प्रदर्शितम् अस्ति । </p>
<p></pr></p>
<ol>
<li>जभ्-धातोः तव्यत्-प्रत्यये परे रूपम् -</li>
</ol>
<p><pr></p>
<p>जभ् + तव्यत्   [<b>तव्यत्तव्यानीयरः</b>  <a href="3.1.96.html">3.1.96</a> इति तव्यत्-प्रत्ययः]            </p>
<p>→ जभ् + इट् + तव्य [<b>आर्धधातुकस्य इड्वलादेः</b> <a href="7.2.35.html">7.2.35</a> इति इडागमः]</p>
<p>→  जन् भ् + इ + तव्य [&lt;ऽयदागमास्तद्गुणीभूताः तद्ग्रहणेन गृह्यन्तेऽ&gt; अनया परिभाषया इट्-आगमः प्रत्ययस्यैव अवयवरूपेण कार्यम् करोति । अतः अत्र 'इतव्य' इति अजादिप्रत्ययः अस्ति । अतः  <b>रधिजभोरचि</b> <a href="7.1.61.html">7.1.61</a> इति नुमागमः भवति ।]</p>
<p>→ जंभितव्य  [<b>नश्चापदान्तस्य झलि</b> <a href="8.3.24.html">8.3.24</a> इति अनुस्वारः]</p>
<p>→ जम्भितव्य [<b>अनुस्वारस्य ययि परसवर्णः</b> <a href="8.4.58.html">8.4.58</a> इति परसवर्णः मकारः]        </p>
<p></pr></p>
<ol>
<li>जभ् धातोः लट्-लकारस्य प्रथमपुरुषैकवचनम् -</li>
</ol>
<p><pr></p>
<p>जभ् + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ जभ् + त [<b>तिप्तस्..</b> <a href="3.4.78.html">3.4.78</a> इत्यनेन आत्मनेपदस्य प्रथमपुरुषैकवचनस्य विवक्षायाम् 'त' प्रत्ययः]</p>
<p>→ जभ् + शप् + त [<b>कर्तरि शप्</b> <a href="3.1.68.html">3.1.68</a> इति औत्सर्गिकम् विकरणम् शप्]</p>
<p>→ जन् भ् + अ + त [<b>रधिजभोरचि</b> <a href="7.1.61.html">7.1.61</a> इति नुमागमः]</p>
<p>→ जन् भ् + अ  + ते [<b>टित आत्मनेपदानां टेरे</b> <a href="3.4.79.html">3.4.79</a> इति एकारः]</p>
<p>→ जं भ ते [<b>नश्चापदान्तस्य झलि</b> <a href="8.3.24.html">8.3.24</a> इति अनुस्वारः]</p>
<p>→ जम्भते [<b>अनुस्वारस्य ययि परसवर्णः</b> <a href="8.4.58.html">8.4.58</a> इति परसवर्णः मकारः]</p>
<p></pr></p>
<p><title>सूत्रविशेषाः</title></p>
<ol>
<li>
<p>अत्र 'रधिजभोः' इत्यत्र 'रधि' तथा 'जभि' इति निर्देशौ &lt;!इक्श्तिपौ धातुनिर्देशे!&gt; इति वार्त्तिकमनुसृत्य इक्-प्रत्ययेन सह कृतौ स्तः । </p>
</li>
<li>
<p>अत्र 'रधि' इत्यनेन रधिँ (भाषायाम्, चुरादिः &lt;{10.326}&gt;) तथा च 'जभि' इत्यनेन जभिँ (नाशने, चुरादिः, &lt;{10.241}&gt;) एतयोः ग्रहणं नैव क्रियते, यतः तयोः विषये <b>इदितो नुम् धातोः</b> <a href="7.1.58.html">7.1.58</a> इत्यनेन नित्यमेव नुम् विधीयते ।</p>
</li>
<li>
<p>&lt;ऽयस्मिन् विधिः तदादौ अल्ग्रहणेऽ&gt; अनया परिभाषया 'झलि' इत्यस्य अर्थः 'झलादौ' इति क्रियते ।</p>
</li>
</ol>
<p><title>बाध्यबाधकभावः</title></p>
<ol>
<li>
<p>रध्-धातुः  <b>रधादिभ्यश्च</b> <a href="7.2.45.html">7.2.45</a> इत्यनेन वेट् अस्ति । अतः अस्मात् धातोः विहितस्य वलादि-आर्धधातुकप्रत्ययस्य विकल्पेन इडागमः भवति । इडागमस्य उपस्थितौ अपि वर्तमानसूत्रेण नुमागमे प्राप्ते <b>नेट्यलिटि रधेः</b> <a href="7.1.62.html">7.1.62</a> इत्यनेन लिट्-लकारम् विहाय अन्यत्र सर्वत्र सः निषिध्यते । </p>
</li>
<li>
<p>रध्-धातोः अजादौ णिति ञिति प्रत्यये परे वस्तुतः परत्वात् <b>अत उपधायाः</b> <a href="7.2.116.html">7.2.116</a> इति उपधावृद्धिः सम्भवति । परन्तु वर्तमानसूत्रे निर्दिष्टः नुमागमः वृद्धेः अपेक्षया नित्यकार्यम् अस्ति, अतः &lt;ऽपरान्नित्यं बलवत्ऽ&gt; इत्यनया परिभाषया अयं नुमागमः वृद्धिकार्यं बाधते -</p>
</li>
</ol>
<p><pr></p>
<p>रध् + ण्वुल् [<b>ण्वुल्तृचौ</b> <a href="3.1.133.html">3.1.133</a> ]</p>
<p>--&gt; रध् + अक [<b>युवोरनाकौ</b> <a href="7.1.1.html">7.1.1</a> ]</p>
<p>--&gt; र न् ध् + अक [<b>अत उपधायाः</b> <a href="7.2.116.html">7.2.116</a> इत्यनेन प्राप्तं वृद्धिकार्यं नित्यत्वात् बाधित्वा <b>रधिजभोरचि</b> <a href="7.1.61.html">7.1.61</a> इति नुमागमः भवति]</p>
<p>--&gt; रंधक [<b>नश्चापदान्तस्य झलि</b> <a href="8.3.24.html">8.3.24</a> इति अनुस्वारः]</p>
<p>--&gt; रन्धक [<b>अनुस्वारस्य ययि परसवर्णः</b> <a href="8.4.58.html">8.4.58</a> इति परसवर्णः मकारः]</p>
<p></pr></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 7.1.61
sutra: रधिजभोरचि</p>
<hr />
<p><b>रधिजभोरचि</b> - रधिजभोः ।रध हिंसाया॑मिति श्यन्विकरणस्य चतुर्थान्तस्य इका निर्देशः ।इदितो नुम् धातो॑रित्यतो नुमित्यनुवर्तते । तदाह — एतयोरिति । अनिदित्त्वान्नुम्विधिः । जम्भत इति । शपि नुम् ।जम्भिते॑त्यादाविटि अच्परकत्वान्नुम् । अचि किम्  । रद्धा । जब्धम् । श्रम्भु इति । अकारमध्यः । ष्टुभु स्तम्भ इति । ष्टुत्वेन तकारस्य टः । षोपदेशोऽयम् । विष्टोभत इति ।उपसर्गात्सुनोती॑ति षत्वम् । व्यष्टोभिष्टेति ।प्राक्सितादड्व्यवायेऽपी॑ति षत्वम् । तिपृ इत्यादयः स्तोभत्यन्ता अनुदात्तेतो गताः । गुपू रक्,ण इति । ऊदिदयम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 7.1.61
sutra: रधिजभोरचि</p>
<hr />
<p>रध हिंसासंराध्योः जभ जृभी गात्रविनामे, इहास्य नुमोऽवकाशः - रन्धनम्, ररन्धतुरित्यादि, अत उपधायाः वृद्धेरवकाशः - पाचकः, पाठकः, रन्धकैत्यादावुभयप्रसङ्गे परत्वाद्वद्धिः प्राप्नोति तत्राह - परापि सतीति । वृद्धिस्तु नुमि कृते न प्राप्नोति, अकारस्यानुपधात्वादित्यनित्या । रद्धेति । रधादिभ्यश्चेति पक्षे इडभावः झपस्तथोर्धोऽधः इति तकारस्य धत्वम् ।  इह जभेरचि रधेलिटि च नेटि - इति सूत्रन्यासः कर्तव्यः तथा तु न कृतमित्येव ॥</p></div>