<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.31.html"><button class="muted-button">Prev 8.3.31</button></a>
        <a href="8.3.33.html"><button class="muted-button">Next 8.3.33</button></a>
        </nav><h2 class="dev">ङमो ह्रस्वादचि ङमुण्नित्यम्</h2><p class="sname"><font color=blue>8-3-32 ङमः ह्रस्वात् अचि ङमुट् नित्यम्</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.32
sutra: ङमो ह्रस्वादचि ङमुण्नित्यम्</p>
<hr />
<p>ह्रस्वात् ङमः पदात् अचि नित्यम् ङमुट् ।</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.32
sutra: ङमो ह्रस्वादचि ङमुण्नित्यम्</p>
<hr />
<p>ह्रस्वस्वरात् परः पदान्ते विद्यमानः यः ङ्/ण्/न् वर्णः, तस्मात् परस्य अच्-वर्णस्य क्रमेण ङुट् / णुट्  / नुट्  आगमः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.32
sutra: ङमो ह्रस्वादचि ङमुण्नित्यम्</p>
<hr />
<p>A ङ्/ण्/न् letter occurring after ह्रस्व स्वर causes a corresponding ङुट् / णुट्  / नुट्  आगम to an अच् letter following it. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.32
sutra: ङमो ह्रस्वादचि ङमुण्नित्यम्</p>
<hr />
<p>ह्रस्वात् परः यो ङम् तदन्तात् पदातुत्तरस्य अचः ङमुडागमो भवति नित्यम्। ङणनेभ्यो यथासङ्ख्यं ङणना भवन्ति। ङकारान्तात् ङुट् प्रत्यङ्ङास्ते। णकारान्तात् णुट् वण्णास्ते। वण्णवोचत्। नकारान्तात् नुट् कुर्वन्नास्ते। कुर्वन्नवोचत्। कृषन्नास्ते। कृषन्नवोचत्। ङमः इति किम्? त्वमास्से। ह्रस्वातिति किम्? प्राङास्ते। भवानास्ते। अचि इति किम्? प्रत्यङ् करोति। इह परमदण्डिनौ, परमदण्दिना इति उत्तरपदत्वे चापदादिविधौ इति प्रत्ययलक्षणप्रतिषेधादुत्तरपदस्य पदत्वं न अस्तीति ङमुट् न भवति। अथ वा, <b>उञि च पदे</b> <a href="8.3.21.html">8.3.21</a> इत्यतः सप्तम्यन्तं पदे इत्यनुवर्वते। तेन अजादौ पदे ङमुट् भवति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.32
sutra: ङमो ह्रस्वादचि ङमुण्नित्यम्</p>
<hr />
<p>ह्रस्वात्परो यो ङम् तदन्तं यत्पदं तस्मात्परस्याऽचो नित्यं ङमुडागमः स्यात् । प्रत्यङ्ङात्मा । सुगण्णीशः । सन्नच्युतः ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.32
sutra: ङमो ह्रस्वादचि ङमुण्नित्यम्</p>
<hr />
<p>ह्रस्वात्परे यो ङम् तदन्तं यत्पदं तस्मात्परस्याचो ङमुट्। प्रत्यङ्ङात्मा। सुगण्णीशः। सन्नच्युतः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.32
sutra: ङमो ह्रस्वादचि ङमुण्नित्यम्</p>
<hr />
<p>अनेन सूत्रेण त्रयः सिद्धान्ताः प्रोच्यन्ते - </p>
<ul>
<li>
<p>'ह्रस्वस्वरः + ङ् + अच्' अस्याम् स्थितौ अच्-वर्णस्य ङुट् आगमः भवति ।</p>
</li>
<li>
<p>'ह्रस्वस्वरः + ण्  + अच्' अस्याम् स्थितौ अच्-वर्णस्य णुट् आगमः भवति ।</p>
</li>
<li>
<p>'ह्रस्वस्वरः + न्  + अच्' अस्याम् स्थितौ अच्-वर्णस्य नुट् आगमः भवति ।</p>
</li>
</ul>
<p><b>आद्यन्तौ टकितौ</b> <a href="1.1.46.html">1.1.46</a> इत्यनेन एते आगमाः स्थानिनः आदौ आगच्छन्ति ।</p>
<p>यथा </p>
<p>1) प्रत्यङ् + आत्मा = प्रत्यङ् ङ् आत्मा = प्रत्यङ्ङात्मा ।              </p>
<p>2) सुगण् + ईशः = सुगण् ण् ईशः = सुगण्णीशः ।    </p>
<p>3) अस्मिन् + एव = अस्मिन् न् एव = अस्मिन्नेव ।</p>
<p>ज्ञातव्यम् - </p>
<ol>
<li>
<p>ङम्-प्रत्याहारे ङकार-णकार-नकारस्य समावेशः क्रियते । अतः  ङुँट् + णुँट् + नुँट् इत्यस्य एकत्रीकरणं कृत्वा आचार्येण 'ङम्' प्रत्याहारस्य एव उँट्-प्रत्ययं कृत्वा 'ङमुँट्' इति उल्लेखः कृतः अस्ति ।</p>
</li>
<li>
<p>अस्मिन् सूत्रे 'नित्यम्' इति किमर्थमुक्तम्? पूर्वाणि उक्तानि <b>हे मपरे वा</b> <a href="8.3.26.html">8.3.26</a> तः <b>शि तुक्</b> <a href="8.3.31.html">8.3.31</a> इति यावन्ति सूत्राणि विकल्पेन कार्यं कुर्वन्ति । परन्तु वर्तमानसूत्रेण उक्तं कार्यं वैकल्पिकं नास्ति एतत् स्पष्टीकर्तुमत्र 'नित्यम्' अयं शब्दः आचार्यः प्रयुङ्क्ते । </p>
</li>
<li>
<p>अस्मिन् सूत्रे षष्ठ्यन्तम् पदम् नास्ति । अतः अतः &lt;ऽ उभयनिर्देशे पञ्चमीनिर्देशः बलीयान् ऽ&gt; अनया परिभाषया सप्तम्यन्तं पदम् स्थानिनं निदर्शयति ।       </p>
</li>
<li>
<p>यद्यपि एतत् सूत्रम् 'नित्यम्' कार्यं करोतीति आचार्यः वदति, तथापि अष्टाध्याय्यामाचार्यः अस्य सूत्रस्य प्रयोगं विना एव अनेकानि सूत्राणि रचितवान्, इति दृश्यते । यथा <b>इको यणचि</b> <a href="6.1.77.html">6.1.77</a> इत्यत्र 'यण् + अचि' अत्र णकारात् परस्य अकारस्य अनेन सूत्रेण णुट्-आगमः विधीयते, अतः 'यण्णचि' इत्येव प्रयोगः साधु वर्तते । तथैव, <b>उणादयो बहुलम्</b> <a href="3.3.1.html">3.3.1</a>, <b>सनाद्यन्ताः धातवः</b> <a href="3.1.32.html">3.1.32</a> इत्यत्रापि अस्य सूत्रस्य प्रयोगः न कृतः दृश्यते । सूत्राणि छ्न्दवत् सन्ति, अतः   एतादृशाः प्रयोगाः सूत्रपाठे भवितुं शक्यन्ते । परन्तु लौकिकप्रयोेगे अनेन सूत्रेण प्रोक्ताः आगमाः नित्यमेव भवन्ति, विकल्पेन न, एतत् स्मर्तव्यम् ।</p>
</li>
</ol>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.32
sutra: ङमो ह्रस्वादचि ङमुण्नित्यम्</p>
<hr />
<p>ङ्मः, ङ्मुट् - इत्युभयत्रापि प्रत्याहारग्रहणम् । उडिति प्रत्येकं ङ्कारादिभिः सम्बध्यते । संज्ञायां हि कृतमागमलिङ्गं संज्ञिनां भवति । ह्रस्वादित्येतन्ङ्मो विशेषणम्, सोऽपि ङ्म् पदस्य विशेषणम्, विशेषणेन च तदन्तविधिर्भवति । पदस्येति प्रकृतं यद्यपि षष्ठ।ल्न्तम्, तथापि'हमः'  इत्यनेन सम्बन्धात् पञ्चम्यन्तं विपरिणम्यते । ठुभयनिर्देशे पञ्चमीनिर्देशो बलीयान्ऽ इति'ङ्मः'  इति पञ्चम्या ठचिऽ इति सप्तम्याः षष्ठी प्रकल्प्यते । सप्तमीनिर्देशस्तु लाघवार्थः, उतरार्थश्च । तदेतत्सर्वं मनसि कृत्वाह - ह्रस्वात्पर इति । संख्यातानुदेशश्च देवतितव्यः; आगमानामम्, आगमिनां च समत्वात् । परमदण्डिनेत्यादौ सुबन्तयोः समासः, तत्र समासार्थायां विभक्तौ लुप्तायामपि प्रत्ययलक्षणेन दण्डिन्नित्यस्य पदत्वमस्तीति ङ्मुट् प्राप्नोतीत्याशङ्क्याह - इहेति । समासे य उतरो भागस्तस्य पदत्वे कर्तव्ये प्रत्ययलक्षणं न भवति, अपदादिविधौउपदादिविधिं वर्जयित्वा ।'सात्पदाद्योः'  इत्यत्र पदादिविधौ प्रत्ययलक्षणं भवत्येवेत्यर्थः । एतद्वार्तिककारमतेनोक्तम् । सूत्रकारमतेनाप्याह - अथ वेति ॥</p></div>