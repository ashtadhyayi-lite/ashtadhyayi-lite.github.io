<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.75.html"><button class="muted-button">Prev 4.4.75</button></a>
        <a href="4.4.77.html"><button class="muted-button">Next 4.4.77</button></a>
        </nav><h2>Sandhi Samaasa Split</h2>
<hr />
<p>index: 4.4.76
sutra: तद्वहति रथयुगप्रासङ्गम्</p>
<hr />
<p>'तत् रथ-युग-प्रासङ्गम् वहति' (इति) समर्थानाम् प्रथमात् परः यत् प्रत्ययः</p>
<h2>Neelesh Sanskrit Brief</h2>
<hr />
<p>index: 4.4.76
sutra: तद्वहति रथयुगप्रासङ्गम्</p>
<hr />
<p>'वहति' अस्मिन् अर्थे द्वितीयासमर्थात् रथशब्दात्, युगशब्दात्, प्रासङ्गशब्दात् च यत्-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 4.4.76
sutra: तद्वहति रथयुगप्रासङ्गम्</p>
<hr />
<p>'वहति' अस्मिन् अर्थे वाहकस्य निर्देशं कर्तुम्  रथशब्दात्, युगशब्दात्, प्रासङ्गशब्दात् च यत्-प्रत्ययः भवति । यथा -</p>
<ol>
<li>
<p>रथम् वहतिः सः रथ्यः अश्वः । </p>
</li>
<li>
<p>युगं (= युगलम्)  वहति सः युग्यः वृषभः ।</p>
</li>
<li>
<p>प्रासङ्गम् वहति सः प्रासङ्ग्यः वृषभः । (वृषभस्य कण्ठे तस्य दमनार्थम् यत् काष्ठम् बद्ध्यते तत् 'प्रासङ्ग' नाम्ना ज्ञायते । तादृशं काष्ठं यः वहति सः प्रासङ्ग्यः ।)</p>
</li>
</ol>
<p>अत्र एकम् वार्त्तिकम् ज्ञातव्यम् - &lt;!रथसीताहलेभ्यो यद्विधौ तदन्तविधेः उपसङ्ख्यानम्!&gt; । इत्युक्ते, रथशब्दात्, सीताशब्दात्, हलशब्दात् च यत्-प्रत्ययः यदा क्रियते तदा तदन्तस्य विषये अपि यत्-प्रत्ययविधानम् भवति । वर्तमानसूत्रस्य विषये अस्य वार्त्तिकस्य प्रयोगं कृत्वा 'परमरथ' शब्दात् अपि यत्-प्रत्ययविधानम्  भवति । यथा - परमरथम् वहति सः परमरथ्यः अश्वः । उत्तमरथं वहति सः उत्तमरथ्यः अश्वः ।     </p>
<p>स्मर्तव्यम् - 'सीता'शब्दस्य विषये तथा च 'हल'शब्दस्य विषये वर्तमानसूत्रे अस्य वार्त्तिकस्य प्रयोजनम् नास्ति । अग्रे _    नौवयोधर्मविषमूलमूलसीतातुलाभ्यस्तार्यतुल्यप्राप्यवध्यानाम्यसमसमितसम्मितेषु<b> <a href="4.4.91.html">4.4.91</a> इत्यत्र 'सीता'शब्दस्य विषये तथा च _मतजनहलात् करणजल्पकर्षेषु</b> <a href="4.4.97.html">4.4.97</a> इत्यत्र 'हल'शब्दस्य विषये 'यत्'-प्रत्ययविधानम् क्रियते तत्र अनयोः शब्दयोः विषये अस्य वार्त्तिकस्य प्रयोजनम् वर्तते  ।                           </p>
<p>ज्ञातव्यम् -  'रथम वहति सः' अस्य वाक्यस्य 'रथस्य वाहकः / वोढा' इत्येव अर्थः अस्ति । अपि च, 'रथस्य वाहकः' इत्यस्य विषये  <b>तस्येदम्</b> <a href="4.3.120.html">4.3.120</a> इत्यस्मिन् अर्थे <b>रथाद्यत्</b> <a href="4.3.121.html">4.3.121</a> इत्यनेन यत्-प्रत्ययः तु प्राग्दीव्यतीय-अधिकारे पूर्वमेव प्राप्तः अस्ति । अतः अत्र यत्-प्रत्ययस्य पुनर्विधानम् किमर्थम् क्रियते - इति प्रश्नः उपतिष्ठति । अस्य उत्तरार्थम् भाष्यकारः वदति -  'इदं तर्हि प्रयोजनम् - यो द्वौ रथौ वहति स द्विरथ्यः। यो द्वयो रथयोर्वोढा स द्विरथः' । इत्युक्ते, यद्यपि 'रथ' शब्दस्य विषये द्वयोः सूत्रयोः प्रक्रिया समाना एव, तथापि 'द्विरथ' शब्दस्य विषये तादृशं न दृश्यते । 'द्वयोः रथयोः वाहकः' इत्यस्मिन् प्राग्दीव्यतीये अर्थे द्विगुसमासस्य निर्माणप्रक्रियायां  शब्दात् यत्-प्रत्यये कृते तस्य च अग्रे <b>द्विगोर्लुगनपत्ये</b> <a href="4.1.88.html">4.1.88</a> इत्यनेन लुक् भवति  । अतः, 'द्विरथस्य वाहकः = द्विरथः' इति अन्तिमम् रूपम् जायते । परन्तु 'द्वे रथे वहति' इति स्थिते वर्तमानसूत्रेण (निर्दिष्टवार्त्तिकेन च) 'यत्' प्रत्ययं कृत्वा तु 'द्वे रथे वहति सः = द्विरथ्यः' इति अन्तिमं रूपं सिद्ध्यति । अत्र   <b>द्विगोर्लुगनपत्ये</b> <a href="4.1.88.html">4.1.88</a>  इत्यस्य प्रसक्तिः न भवति - तस्य 'प्राग्दीव्यतीय'अधिकारसीमितत्वात् । अतः यद्यपि 'रथम्  वहति' इत्यत्र वर्तमानसूत्रमनावश्यकं भासते, तथापि  'द्विरथं वहति' इत्यत्र वर्तमानसूत्रस्य आवश्यकता अस्ति एव  ।  </p>
<p>विशेषः - </p>
<ol>
<li>
<p>वस्तुतस्तु अत्र  &lt;!रथसीताहलेभ्यो यद्विधौ तदन्तविधेः उपसङ्ख्यानम्!&gt; अस्मिन् वार्त्तिके 'रथ'शब्दस्य आवश्यकता एव नास्ति । वर्तमानसूत्रे रथ-ग्रहणमेव तदन्तविधेः अत्र ज्ञापकमस्ति । अस्य कारणम् एतत् - 'रथ'शब्दात् यत्-प्रत्ययं कर्तुम् तु <b>तस्येदम्</b> <a href="4.3.120.html">4.3.120</a> इत्यत्र पाठितम् <b>रथाद्यत्</b> <a href="4.3.121.html">4.3.121</a> इत्येव सूत्रम् पर्याप्तमस्ति । अतः यदि रथ-शब्दस्य विषये यत्-प्रत्यये परे तदन्तविधिः न भवेत्, तर्हि परमरथ / द्विरथ / त्रिरथ / उत्तमरथ - एतेभ्यः वर्तमानसूत्रेण यत्-प्रत्ययः न विधीयेत, तेन च वर्तमानसूत्रे रथ-शब्दात् यत्-प्रत्ययस्य न किमपि विशिष्टं प्रयोजनमवशिष्येत । अतः वर्तमानसूत्रे 'रथ' शब्दस्य  ग्रहणमेव तदन्तविधेः ज्ञापकमस्ति ।</p>
</li>
<li>
<p>यद्यपि <b>द्विगोर्लुगनपत्ये</b> <a href="4.1.88.html">4.1.88</a> इति सूत्रमजादिप्रत्ययस्य विषये एव लुकं कारयति  तथापि अस्य प्रसक्तिः 'द्विरथ' इत्यस्य विषये अपि भवतीति नागेशः प्रदीपोद्योते स्पष्टीकरोति । काशिकाकारः तु <b>द्विगोर्लुगनपत्ये</b> <a href="4.1.88.html">4.1.88</a>  इत्यत्र 'अचि' इति न उक्त्वा केवलं 'व्यवस्थितविभाषा' इत्येव वदति, येन अपि 'द्विरथ + यत्' इत्यत्र प्राग्दीव्यतीय-अधिकारे लुक् विधीयते ।                    </p>
</li>
</ol>
<h2>Kashika</h2>
<hr />
<p>index: 4.4.76
sutra: तद्वहति रथयुगप्रासङ्गम्</p>
<hr />
<p>रथ्यः। युग्यः। प्रासङ्ग्यः। <b>तद्वहति रथयुगप्रासङ्गम्</b> <a href="4.4.76.html">4.4.76</a>। तदिति द्वितीयासमर्थेभ्यो रथयुगप्रासङ्गेभ्यो वहति इत्येतस्मिन्नर्थे यत् प्रत्ययो भवति। रथं वहति रथ्यः। युग्यः। प्रासङ्ग्यः। रथसीताहलेभ्यो यद् विधौ इति तदनतविध्युपसङ्ख्यानात् परमरथ्यः इत्यपि भवति।</p>
<h2>Siddhanta Kaumudi</h2>
<hr />
<p>index: 4.4.76
sutra: तद्वहति रथयुगप्रासङ्गम्</p>
<hr />
<p>रथं वहति रथ्यः । युग्यः । वत्सानां दमनकाले स्कन्धे काष्ठमासज्यते स प्रासङ्गः । तं वहति प्रासङ्ग्यः ॥</p>
<h2>Laghu Siddhanta Kaumudi</h2>
<hr />
<p>index: 4.4.76
sutra: तद्वहति रथयुगप्रासङ्गम्</p>
<hr />
<p>रथं वहति रथ्यः। युग्यः। प्रासङ्ग्यः॥</p>
<h2>Balamanorama</h2>
<hr />
<p>index: 4.4.76
sutra: तद्वहति रथयुगप्रासङ्गम्</p>
<hr />
<p><b>तद्वहति रथयुगप्रासङ्गम्</b> - तद्विहति रथ । रथादि वहतीत्यर्थे द्वितीयान्ताद्रथ युग प्रासङ्ग इति त्रयाद्यत्स्यादित्यर्थः । युग्य इति । रथादिवहनकाले अआआदिस्कन्धेषु तिर्यग्यत् काष्ठमीषत्प्रोतमासज्यते तद्युगम् । तद्विहतीत्यर्थः । दमनकाले इति । रथादिवहने सुशिक्षितावआऔ नियुज्य तत्स्कन्धवाह्रयुगे यद्युगान्तरमासज्य तस्मिन्नशिक्षिता अआआदयो वहनशिक्षार्थ नियुज्यन्ते स प्रासङ्ग इत्यर्थः ।प्रासङ्गो ना युगाद्युगे॑ इत्यमरः ।</p>
<h2>Padamanjari</h2>
<hr />
<p>index: 4.4.76
sutra: तद्वहति रथयुगप्रासङ्गम्</p>
<hr />
<p>ननु य एवार्थो रथं वहतीति स एव रथस्य वोढेअति, तत्र तस्येदं रथाद्यदित्येव सिद्धं नार्थो रथग्रहणेन ? ननु तत्रोक्तं रथाङ्गएवेष्यत इति, वोढर्यपि प्रयोगदर्शनादिष्यताम् ? इदं तर्हि प्रयोजनम् - द्वौ रतौ वहति द्विरथ्यः,'द्विगोर्लुगनपत्ये'  इति प्राग्दीव्यतीयो लुग्मा भूत्, रथसीताहलेभ्यो यद्विधौऽ इति तदन्तविधिः ।'युग्यं च पत्त्रे'  इत्येव सिद्धम् । इह युगग्रहणमयुग्यमित्यत्र'ययतोश्चतदर्थे'  इति स्वरार्थम्, निपातनस्य तु क्यबन्तत्रादेष स्वरो न स्यात् । रथाङ्गवचनोऽयं युगशब्दः, इह न भवति - युगं वहति राजा कलिं द्वापरं वेति । प्रासङ्गशब्दो वत्सानां दमनकाले स्कन्घे यत्काष्ठमासज्यते तद्वाची गृह्यते, प्रसज्यते इति प्रासङ्गः, इह न भवति - प्रसङ्गादागतः प्रासङ्गस्तं वहतीति । एतच्चाभिधानस्वभावाल्लभ्यते ॥</p></div>