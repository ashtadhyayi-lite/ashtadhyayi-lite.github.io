<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.3.82.html">
            <button class="muted-button">Prev 6.3.82</button>
        </a>
        <a href="6.3.84.html">
            <button class="muted-button">Next 6.3.84</button>
        </a>
        </nav><h2>Kashika</h2>
<hr />
<p>index: 6.3.83
sutra: प्रकृत्याऽऽशिष्यगोवत्सहलेषु</p>
<hr />
<p>प्रकृत्या सहशब्दो भवति आशिषि विषये अगोवत्सहलेषु। स्वस्ति देवत्ताय सहपुत्राय सहच्छात्राय सहामात्याय। अगोवत्सहलेषु इति किम्? स्वस्ति भवते सहगवे, सगवे। सहवत्साय, सवत्साय। सहहलाय, सहलाय। <em>वोपसर्जनस्य</em> [[6.3.82]] इति पक्षे भवत्येव सह्बावः।</p>
<h2>Siddhanta Kaumudi</h2>
<hr />
<p>index: 6.3.83
sutra: प्रकृत्याऽऽशिष्यगोवत्सहलेषु</p>
<hr />
<p>सहशब्दः प्रकृत्या स्यादाशिषि । स्वस्ति राज्ञे सहपुत्राय सहामात्याय ।&lt;!अगोवत्सहलेष्विति वाच्यम् !&gt; (वार्तिकम्) ॥ सगवे । सवत्साय । सहलाय ॥</p>
<h2>Balamanorama</h2>
<hr />
<p>index: 6.3.83
sutra: प्रकृत्याऽऽशिष्यगोवत्सहलेषु</p>
<hr />
<p><em>प्रकृत्याऽऽशिष्यगोवत्सहलेषु</em> - प्रकृत्याशिषि ।सहस्य सः संज्ञाया॑मित्यतः सहस्येत्यनुवृत्तं प्रथमया विपरिणम्यते । तदाह — सहशब्द इति । प्रकृत्येति । स्वभावेन स्थितः स्यादित्यर्थः । सभावो नेति यावत् । स्वस्तीति ।भूया॑दिति शेषः । सहपुत्रायेति ।तेन सहे॑ति समासे कृते, आसीर्योगान्न सभावः । एवं-सहामात्यायेति । अगोवत्सेति । गोवत्सहलेषु परतः सहस्य प्रकृतिभावो नेत्यर्थः । सगवे इति ।राज्ञे स्वस्ती॑ती शेषः । </p>
<h2>Padamanjari</h2>
<hr />
<p>index: 6.3.83
sutra: प्रकृत्याऽऽशिष्यगोवत्सहलेषु</p>
<hr />
<p>प्रकृत्याशिषि इत्येतावत्सूत्रम्, परिशिष्ट्ंअ भाष्यवार्तिकदर्शनात् सूत्ररुपेण पठितम् । न इति वक्तव्ये प्रकृतिवचनं वैचित्र्यार्थम् ॥</p></div>