<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.3.83.html">
            <button class="muted-button">Prev 7.3.83</button>
        </a>
        <a href="7.3.85.html">
            <button class="muted-button">Next 7.3.85</button>
        </a>
        </nav><h2>Kashika</h2>
<hr />
<p>index: 7.3.84
sutra: सार्वधातुकार्धधातुकयोः</p>
<hr />
<p>सार्वधातुके आर्धधातुके च प्रत्यये परतः इगन्तस्य अङ्गस्य गुणो भवति। तरति। नयति। भवति। आर्धधातुके कर्ता। चेता। स्तोता। सार्वधातुकार्धधातुकयोः इति किम्? अग्नित्वम्। अग्निकाम्यति। यदि हि प्रत्यये सङि इति वा उच्येत, इह अपि स्यात्।</p>
<h2>Siddhanta Kaumudi</h2>
<hr />
<p>index: 7.3.84
sutra: सार्वधातुकार्धधातुकयोः</p>
<hr />
<p>अनयोः परयोरिगन्ताङ्गस्य गुणः स्यात् । अवादेशः । भवति । भवतः ॥</p>
<h2>Laghu Siddhanta Kaumudi</h2>
<hr />
<p>index: 7.3.84
sutra: सार्वधातुकार्धधातुकयोः</p>
<hr />
<p>अनयोः परयोरिगन्ताङ्गस्य गुणः। अवादेशः। भवति। भवतः॥</p>
<h2>Balamanorama</h2>
<hr />
<p>index: 7.3.84
sutra: सार्वधातुकार्धधातुकयोः</p>
<hr />
<p><em>सार्वधातुकार्धधातुकयोः</em> - भू-अ-ति-इति स्थिते — सार्वधातुकाद्र्ध । 'इको गुणवृद्धी' इति परिभाषया 'इक' इत्युपस्थितेन अङ्गस्येत्यधिकृतं विशेष्यते । तदन्तविधिः । 'मिदेर्गुण' इत्यस्माद्गुण इत्यनुवर्तते । तदाह — अनयोरित्यादिना । तथा च ऊकारस्य गुण ओकारः । अवादेश इति ।ओकारस्येटति शेषः । तथा च परिनिष्ठितं रूपमाह —  भवतीति । भवत इति । कर्तृद्वित्वविवक्षायां भूधातोर्लस्तसादेशे च कृते — झोऽन्तः ।</p>
<h2>Padamanjari</h2>
<hr />
<p>index: 7.3.84
sutra: सार्वधातुकार्धधातुकयोः</p>
<hr />
<p>सार्वधातुकार्धधातुकयोरिति किमिति । एवं मन्यतेप्रत्यय इति वक्तव्यम्, एवमपि हीष्टे विषये सिद्ध्यतीति । सङिति प्रत्याहारः; सनः सशब्दादाहरभ्या महिङे ङ्कारात् । अग्नित्वमिति । प्रत्यय इत्युच्यमाने, अत्रापि प्राप्नोति । अग्निकाम्यतीति । सङीत्युच्यमाने अत्रापि प्राप्नोति ॥</p></div>