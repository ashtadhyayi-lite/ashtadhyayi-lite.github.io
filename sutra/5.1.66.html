<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.65.html"><button class="muted-button">Prev 5.1.65</button></a>
        <a href="5.1.67.html"><button class="muted-button">Next 5.1.67</button></a>
        </nav><h2 class="dev">दण्डादिभ्यः</h2><p class="sname"><font color=blue>5-1-66 दण्डादिभ्यः यः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">ठञ्</font> <font color="RoyalBlue">तत्</font> <font color="Magenta">अर्हति</font> <font color="DeepPink">यत् च</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 5.1.66
sutra: दण्डादिभ्यः</p>
<hr />
<p>'तत् अर्हति' (इति) दण्डादिभ्यः यत् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.1.66
sutra: दण्डादिभ्यः</p>
<hr />
<p>दण्डादिगणस्य द्वितीयासमर्थेभ्यः शब्देभ्यः 'अर्हति' अस्मिन् अर्थे यत्-प्रत्ययः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.1.66
sutra: दण्डादिभ्यः</p>
<hr />
<p>दण्डादिगणस्य शब्देभ्यः 'अर्हति' अस्मिन् अर्थे यत्-प्रत्ययः भवति । </p>
<p>दण्डादिगणः अयम् - </p>
<p>दण्ड, मुसल, मधुपर्क, कशा, अर्घ, मेधा, मेघ, युग, उदक, वध,  गुहा,  भाग,  इभ। </p>
<p>यथा -</p>
<ol>
<li>
<p>दण्डमर्हति सः दण्ड्यः।</p>
</li>
<li>
<p>मुसलमर्हति सः मुसल्यः ।</p>
</li>
<li>
<p>मधुपर्कमर्हति सः मधुपर्क्यः ।</p>
</li>
<li>
<p>कशामर्हति सः कश्यः ।</p>
</li>
<li>
<p>अर्घ्यमर्हति सः अर्घ्यः ।       </p>
</li>
<li>
<p>मेधामर्हति सः मेध्यः ।</p>
</li>
<li>
<p>मेघमर्हति सः मेघ्यः । </p>
</li>
<li>
<p>गुहामर्हति सः गुह्यः । गोपनीयः इत्याशयः । </p>
</li>
</ol>
<p>स्मर्तव्यम् - यत्-प्रत्यये तकारः इत्संज्ञकः अस्ति । अस्य प्रयोजनद्वयम् -</p>
<p>अ) मुसल्य, मधुपर्क्य इत्यत्र  <b>तित्स्वरितम्</b> <a href="6.1.185.html">6.1.185</a> इत्यनेन यत्-प्रत्ययस्य यकारः स्वरितः भवति । </p>
<p>आ) अन्यत्र सर्वत्र <b>यतोऽनावः</b> <a href="6.1.213.html">6.1.213</a> इत्यनेन तद्धितान्तस्य आदिस्वरः उदात्तः जायते । </p>
<h2 id="kashika">Kashika</h2><a href="#">Up</a>
<hr />
<p>index: 5.1.66
sutra: दण्डादिभ्यः</p>
<hr />
<p>नित्यम् इति निवृत्तम्। दण्डादिभ्यो द्वितियासमर्थेभ्यः अर्हति इत्यस्मिन्नर्थे यत् प्रत्ययो भवति। ठकोऽपवादः। दण्डमर्हति दण्ड्यः। मुसल्यः। दण्ड। मुसल। मधुपर्क। कशा। अर्घ। मेधा। मेघ। युग। उदक। वध। गुहा। भाग। इभ। दण्डादिः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.1.66
sutra: दण्डादिभ्यः</p>
<hr />
<p>एभ्यो यत् स्यात् । दण्डमर्हति दण्ड्यः । अर्ध्यः । वध्यः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 5.1.66
sutra: दण्डादिभ्यः</p>
<hr />
<p>एभ्यो यत् स्यात्। दण्डमर्हति दण्ड्यः। अर्घ्यः। वध्यः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 5.1.66
sutra: दण्डादिभ्यः</p>
<hr />
<p><b>दण्डादिभ्यः</b> - दडादिभ्यः । यदित्यनुवर्तते । तदाह — यत्स्यादिति । 'दण्डादिभ्यो यः' इति त्वपपाठः,अचोय॑दिति सूत्रभाष्ये तथैव दर्शनात् । अध्र्य इति । मूल्यं, पूजाविधि वार्हतीत्यर्थः ।मूल्ये पूजाविधावर्धः॑ इत्यमरः । वध्य इति । वधमर्हतीत्यर्थः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 5.1.66
sutra: दण्डादिभ्यः</p>
<hr />
<p>उपायविशेषःउदण्डः, हस्तालम्बश्च। इह'दण्डादिभ्यः'  इत्येतावत्सूत्रम्, अनन्तरश्च यत्प्रत्ययो विधीयतेऽ। तथा च वध्यशब्दवल्युत्पादनाय क्यब्विधावुक्तम् -'हनो वध च तद्वितो वा'  इति, यदि चात्र यद्विधीयते तत एव तदुपपद्यते तद्धितो वेति। कथम् ? क्यप्याद्यौदातत्वम्, यत्यपि तद्धिते'यतो' नावःऽ इत्याद्यौदातत्वमेव। यदि त्वत्र यो विधीयेत ततः स्वरे विशेषादनुपपन्नमेतत्स्यात्। उतरसूत्रे चास्य यस्यैवानुवृत्तिः स्यात्, न यतः। अथापि स्वरितत्वाद्यत एवानुवृत्तिरुच्यते ? एवमपि वृत्तिकारस्यैतद्वक्तुमापद्येत -'यदनुवर्तते नानन्तरो यः'  इति। ये त्विभ-वध-मेधशब्दाना यदन्तानामाद्यौदातानां च्छन्दसि प्रयोगाः - ठिभ्यान्न राजा वनान्यति, तस्मादपि वध्यं प्रपन्नं न प्रतिप्रयच्छन्ति, अपां मेध्यं यज्ञियम्ऽ इत्याद्याः, ते दण्कडादिभ्यो यविधानेऽप्युपपद्यन्ते। कथम् ? दण्कडादिभ्यो यःऽ दण्डादिभ्यश्च्छन्दस्युभयप्रसङ्गे परत्वाद्यद्भविप्यति। तस्मादेते प्रयोगाः'दण्डादिभ्यो यद्विधीयते'  इत्यत्रार्थे प्रमाणत्वेन नोपन्यसनीयाः ॥</p></div>