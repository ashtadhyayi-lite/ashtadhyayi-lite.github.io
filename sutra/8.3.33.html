<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.32.html"><button class="muted-button">Prev 8.3.32</button></a>
        <a href="8.3.34.html"><button class="muted-button">Next 8.3.34</button></a>
        </nav><h2 class="title">मय उञो वो वा</h2><p class="sname"><font color=blue>8-3-33 मयः उञः वः वा</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <font color="Maroon">अचि</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p>पदस्य मयः उञः वः वा अचि</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p>संहियाताम् पदान्ते विद्यमानात् मय्-वर्णात् परस्य उञ्-शब्दस्य स्वरे परे विकल्पेन वकारादेशः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p>In the context of संहिता, when a letter of the मय् प्रत्याहार occurring at end of a पद is followed by word उञ् which in turn is followed by a स्वर, then the word उञ् is optionally converted to a वकार.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p>मय उत्तरस्य उञो वा वकारादेशो भवति अचि परतः। शंवस्तु वेदिः, शमु अस्तु वेदिः। तद्वस्य परेतः, तदु अस्य परेतः। किंवावपनम्, किमु आवपनम्। प्रगृह्यत्वातुञः प्रकृतिभावे प्राप्ते वकारो विधीयते। तस्य असिद्धत्वाद् हलि इति <b>मोऽनुस्वारः</b> <a href="8.3.23.html">8.3.23</a> न भवति।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p>मयः परस्य उञो वो वा स्यादचि । किमु उक्तम् । किम्वुक्तम् । वत्वस्यासिद्धत्वान्नानुस्वारः ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p>मयः परस्य उञो वो वाऽचि। किम्वुक्तम्, किमु उक्तम्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p><pt> </p>
<p><b>मय्</b> = ञकारम् विहाय सर्वाणि वर्गीयव्यञ्जनानि । <light> आहत्य चतुर्विंशतिः वर्णाः ।</light></p>
<p></pt></p>
<p><b>चादयोऽसत्वे</b> <a href="1.4.57.html">1.4.57</a> अस्मिन् सूत्रे निर्दिष्टे चादिगणे उञ् इति कश्चन निपातः विद्यते ।अस्य शब्दस्य कोऽपि विशिष्टः अर्थः नास्ति, अयं शब्दः सामान्यरूपेण सम्बोधनस्य अर्थे कोपं / वैमत्यं दर्शयितुम् प्रयुज्यते । अस्मिन् उञ्-शब्दे ञकारः इत्संज्ञकः अस्ति, तस्य लोपे कृते <qt>उ</qt> इति अवशिष्यते, तस्य <b>निपात एकाजनाङ्</b> <a href="1.1.14.html">1.1.14</a> इत्यनेन प्रगृह्यसंज्ञा भवति, अतः <b>प्लुतप्रगृह्या अचि नित्यम्</b> <a href="6.1.125.html">6.1.125</a> इत्यनेन अच्-वर्णे परे प्रकृतिभावः (सन्धेः अभावः) अपि जायते । अस्याम् स्थितौ,  <b>यदि अस्मात् उञ्-शब्दात् पूर्वम् पदान्त-मञ्-वर्णः विद्यते, तथा च उञ्-शब्दस्य अनन्तरम् स्वरः वर्तते, तर्हि उञ्-शब्दस्य उकारस्य प्रकृतिभावं बाधित्वा विकल्पेन उकारादेशः भवति </b> — इति प्रकृतसूत्रस्य अर्थः । कानिचन उदाहरणानि एतादृशानि —</p>
<p><listsp></p>
<ol>
<li><qt>किम् उ उक्तम्</qt> इत्यत्र मकारात् परः उञ्-शब्दः, तस्मात् परः च स्वरः विद्यते, अतः उकारस्य प्रकृतसूत्रेण विकल्पेन वकारादेशे कृते <qt>किम् व् उक्तम् → किम्वुक्तम्</qt> इति सिद्ध्यति । पक्षे <qt>किमु उक्तम्</qt> इति अपि जायते । उञ्-शब्दस्य प्रगृह्यत्वात् अग्रे सन्धिः न भवति । </li>
</ol>
<p>किम्वुक्तम् इत्यत्र प्रकृतसूत्रेण सिद्धः वकारः <b>मोऽनुस्वारः</b> <a href="8.3.23.html">8.3.23</a> इत्यस्य कृते असिद्धः अस्ति, अतः अत्र मकारस्य अनुस्वारादेशः न भवति ।</p>
<ol>
<li>
<p><qt>तद् उ अस्तु </qt> इति स्थिते प्रकृतसूत्रेण उ-इत्यस्य विकल्पेन वकारादेशे कृते <qt>तद्वस्तु</qt> इति सिद्ध्यति । पक्षे <qt>तदु अस्तु</qt> इति जायते । उञ्-शब्दस्य प्रगृह्यत्वात् अग्रे सन्धिः न भवति । </p>
</li>
<li>
<p><qt>वाग् उ एषा </qt> इति स्थिते प्रकृतसूत्रेण उ-इत्यस्य विकल्पेन वकारादेशे कृते <qt>वाग्वेषा</qt> इति सिद्ध्यति । पक्षे <qt>वागु एषा</qt> इति जायते । उञ्-शब्दस्य प्रगृह्यत्वात् अग्रे सन्धिः न भवति । </p>
</li>
<li>
<p><qt>वन्दै उ अहम् </qt> इति स्थिते <b>एचोऽयवायावः</b> <a href="6.1.78.html">6.1.78</a> इत्यनेन ऐकारस्य आयादेशे कृते, <qt>वन्दाय् उ अहम्</qt> इत्यत्र <b>लोपः शाकल्यस्य</b> <a href="8.3.19.html">8.3.19</a> इत्यनेन पदान्तयकारस्य विकल्पेन लोपः सम्भवति । लोप-अभावपक्षे प्रकृतसूत्रेण उञ्-इत्यस्य विकल्पेन वकारादेशे कृते <qt>वन्दाय्वहम्</qt> इति जायते । अत्र प्रकृतसूत्रस्य असिद्धत्वात् <b>लोपो व्योर्वलि</b> <a href="6.1.66.html">6.1.66</a> अथ वा <b>हलि सर्वेषाम्</b> <a href="8.3.22.html">8.3.22</a> इति यकारलोपः न भवति । वकारादेश-अभावपक्षे वर्णमेलनं कृत्वा <qt>वन्दायु अहम्</qt> इत्यपि सिद्ध्यति । उञ्-शब्दस्य प्रगृह्यत्वात् अग्रे सन्धिः न भवति । </p>
</li>
<li>
<p><qt>बालौ उ एतौ </qt> इति स्थिते <b>एचोऽयवायावः</b> <a href="6.1.78.html">6.1.78</a> इत्यनेन औकारस्य आवादेशे कृते, <qt>बालाव् उ एतौ</qt> इत्यत्र <b>लोपः शाकल्यस्य</b> <a href="8.3.19.html">8.3.19</a> इत्यनेन पदान्तवकारस्य विकल्पेन लोपः सम्भवति । लोप-अभावपक्षे प्रकृतसूत्रेण उञ्-इत्यस्य विकल्पेन वकारादेशे कृते <qt>बालाव्वेतौ</qt> इति जायते । अत्र प्रकृतसूत्रस्य असिद्धत्वात् <b>लोपो व्योर्वलि</b> <a href="6.1.66.html">6.1.66</a> इति वकारलोपः न भवति । वकारादेश-अभावपक्षे वर्णमेलनं कृत्वा <qt>बालावु एतौ </qt> इत्यपि सिद्ध्यति । उञ्-शब्दस्य प्रगृह्यत्वात् अग्रे सन्धिः न भवति । </p>
</li>
</ol>
<p></listsp></p>
<p><title><b>उञि च पदे</b> <a href="8.3.21.html">8.3.21</a> सूत्रस्य बलीयस्त्वम् </title></p>
<p><b>अवर्णात् परः विद्यमानात् पदान्तयकारात् / पदान्तवकारात् परे यदि उञ् इति शब्दः विद्यते, तर्हि <b>उञि च पदे</b> <a href="8.3.21.html">8.3.21</a> इत्यनेन पदान्तयकारस्य / पदान्तवकारस्य नित्यम् लोपः भवति । एतादृशे लोपे कृते प्रकृतसूत्रस्य प्राप्तिरेव न सम्भवति ।</b> । यथा, <qt>वने उ अयम्</qt> इति स्थिते <b>एचोऽयवायावः</b> <a href="6.1.78.html">6.1.78</a> इत्यनेन एकारस्य अयादेशे कृते, <qt>वनय् उ अयम्</qt> इत्यवस्थायाम् <b>उञि च पदे</b> <a href="8.3.21.html">8.3.21</a> इत्यनेन पदान्तयकारस्य लोपः भवति, येन <qt>वन उ अयम्</qt> इति जायते । अस्यां स्थितौ प्रकृतसूत्रस्य सम्भवः एव नास्ति । एवमेव, <qt>साधो उ अयम्</qt> इति स्थिते <b>एचोऽयवायावः</b> <a href="6.1.78.html">6.1.78</a> इत्यनेन ओकारस्य अवादेशे कृते, <qt>साधव् उ अयम्</qt> इत्यवस्थायाम् <b>उञि च पदे</b> <a href="8.3.21.html">8.3.21</a> इत्यनेन पदान्तयकारस्य लोपः भवति, येन <qt>साध उ अयम्</qt> इति जायते । अस्यां स्थितौ अपि प्रकृतसूत्रस्य सम्भवः एव नास्ति । </p>
<p><title>'किम् + उञ् + इति' इत्यत्र रूपगणना </title></p>
<p>पदान्त-मय्-वर्णात् विद्यमानः यः उञ्-शब्दः, तस्मात् परः यदि <qt>इति</qt> अयम् शब्दः अवैदिकसन्दर्भे (इत्युक्ते, लौकिकसंस्कृतस्य वाक्येषु) विद्यते, तर्हि <b>उञः</b> <a href="1.1.17.html">1.1.17</a> इति सूत्रेण <qt>उञ्</qt>-शब्दस्य विकल्पेन एव प्रगृह्यसंज्ञा भवति, तथा च प्रगृह्यसंज्ञकस्य उञ्-इत्यस्य स्थाने  <b>ऊँ</b> <a href="1.1.18.html">1.1.18</a> इति सूत्रेण विकल्पेन <qt>ऊँ</qt>-आदेशः अपि विधीयते  । अस्यां स्थितौ अन्ते अनेकानि रूपाणि सम्भवन्ति । यथा, <b><qt>किम् उ इति</qt> इत्यत्र आहत्य विंशतिः रूपाणि भवितुम् अर्हन्ति</b>, यानि अधः क्रमेण प्रदर्शितानि सन्ति —</p>
<p><hl>1. उञ्-इत्यस्य उकारस्य प्रगृह्यसंज्ञा, तस्य च ऊँ-आदेशः क्रियते चेत् द्वे रूपे सम्भवतः</hl> —</p>
<p><pr></p>
<p>किम् उ इति [<b>उञः</b> <a href="1.1.17.html">1.1.17</a> इति प्रगृह्यसंज्ञा ।]</p>
<p>→ किम् ऊँ इति [<b>ऊँ</b> <a href="1.1.18.html">1.1.18</a> ]</p>
<p>→ किमूँ इति</p>
<p>→ किमूँ इति / किमूँ इतिँ [&lt;अणोऽप्रगृह्यस्यानुनासिकः_ <a href="8.4.57.html">8.4.57</a> इति इकारस्य वैकल्पिकः अनुनासिकादेशः]</p>
<p><b> — आहत्य 2 रूपे </b></p>
<p></pr></p>
<p><hl>2. उञ्-इत्यस्य उकारस्य प्रगृह्यसंज्ञा क्रियते परन्तु ऊँ-आदेशः न क्रियते चेत् अग्रे <b>मय उञो वो वा</b> <a href="8.3.33.html">8.3.33</a> इति सूत्रेण उञ्-इत्यस्य विकल्पेन वकारादेशं कृत्वा आहत्य अष्टौ रूपाणि भवन्ति</hl> — </p>
<p><pr></p>
<p>किम् उ इति</p>
<p>→ किम् व् इति [<b>उञः</b> <a href="1.1.17.html">1.1.17</a> इति प्रगृह्यसंज्ञा, अतः उकारस्य यणादेशः न भवति । परन्तु <b>मय उञो वो वा</b> <a href="8.3.33.html">8.3.33</a> इति सूत्रेण मञ्-वर्णात् परस्य उञ्-इति निपातस्य वकारादेशः विधीयते । वकारादेशे कृते तस्य असिद्धत्त्वात् <b>मोऽनुस्वारः</b> <a href="8.3.23.html">8.3.23</a> इति अनुस्वारादेशः न भवति ।</p>
<p>→ किम् व् इति / किम् म् व् इति [<b>अनचि च</b> <a href="8.4.47.html">8.4.47</a> इत्यनेन मकारस्य वैकल्पिकं द्वित्वम् । ]</p>
<p>→ किम् व्  इति / किम् व् व् इति / किम् म् व् इति /  किम् म् व् व् इति [&lt;!यणो मयो द्वे वाच्ये !&gt; इति वार्त्तिकेन प्रत्येकम् रूपे विद्यमानस्य यण्-वर्णस्य (वकारस्य) वैकल्पिकं द्वित्वम् ।]</p>
<p>→ किम्विति / किम्वितिँ / किम्व्विति / किम्व्वितिँ / किम्म्विति / किम्म्वितिँ / किम्म्व्विति / किम्म्व्वितिँ [<b>अणोऽप्रगृह्यस्यानुनासिकः</b> <a href="8.4.57.html">8.4.57</a> इति इकारस्य वैकल्पिकः अनुनासिकादेशः]</p>
<p><b> — आहत्य 8 रूपाणि </b></p>
<p></pr></p>
<p><hl>3. उञ्-इत्यस्य उकारस्य प्रगृह्यसंज्ञा क्रियते परन्तु ऊँ-आदेशः न क्रियते, तथा च  <b>मय उञो वो वा</b> <a href="8.3.33.html">8.3.33</a>  इति वकारादेशः अपि न क्रियते चेत् द्वे रूपे सम्भवतः </hl>—</p>
<p><pr></p>
<p>किम् उ इति</p>
<p>→ किमु इति [<b>उञः</b> <a href="1.1.17.html">1.1.17</a> इति प्रगृह्यसंज्ञा, अतः यणादेशः न भवति । अग्रे <b>मय उञो वो वा</b> <a href="8.3.33.html">8.3.33</a> इत्यपि सूत्रं न प्रवर्तते ।</p>
<p>→‌ किमु इति / किमु इतिँ [<b>अणोऽप्रगृह्यस्यानुनासिकः</b> <a href="8.4.57.html">8.4.57</a> इति इकारस्य वैकल्पिकः अनुनासिकादेशः]</p>
<p><b> — आहत्य 2 रूपे </b></p>
<p></pr></p>
<p><hl>4. उञ्-इत्यस्य उकारस्य प्रगृह्यसंज्ञा न क्रियते चेत् उकारस्य यणादेशे वकारः, ततः च मकारस्य अनुस्वारादेशः भवति; येन आहत्य अष्टौ रूपाणि जायन्ते </hl>—</p>
<p><pr></p>
<p>किम् उ इति</p>
<p>→ किम् व् इति [<b>इको यणचि</b> <a href="6.1.77.html">6.1.77</a> इति उकारस्य यणादेशे वकारः भवति ।]</p>
<p>→ किं विति [<b>मोऽनुस्वारः</b> <a href="8.3.23.html">8.3.23</a> इति अनुस्वारादेशः] </p>
<p>→ किंविति / किं[ं]विति [अनुस्वारः शर्-प्रत्याहारे (अतश्च यर्-प्रत्याहारे) स्वीक्रियते, अतः <b>अनचि च</b> <a href="8.4.47.html">8.4.47</a> इत्यनेन अनुस्वारस्य वैकल्पिकं द्वित्वं भवति । अत्र द्वितीयम् अनुस्वारं दर्शयितुम् [ं] इति चिह्नं प्रयुक्तम् अस्ति ।]</p>
<p>→ किंविति / किव्ँविति / किं[ं]विति / किंव्ँविति [द्वयोः अपि रूपयोः <b>वा पदान्तस्य</b> <a href="8.4.59.html">8.4.59</a> इति अनुस्वारस्य  यय्-वर्णे परे (वकारे परे) वैकल्पिकः परसवर्णः]</p>
<p>→ किंविति / किंवितिँ / किव्ँविति / किव्ँवितिँ /  किं[ं]विति / किं[ं]वितिँ / किंव्ँविति / किंव्ँवितिँ [<b>अणोऽप्रगृह्यस्यानुनासिकः</b> <a href="8.4.57.html">8.4.57</a> इति इकारस्य वैकल्पिकः अनुनासिकादेशः]</p>
<p><b> — आहत्य 8 रूपाणि </b></p>
<p></pr></p>
<p>अनेन प्रकारेण अत्र आहत्य विंशतिः रूपाणि सिद्ध्यन्ति ।</p>
<p><b>प्रौढमनोरमायां तु इतोऽपि अष्टौ रूपाणि दत्तानि सन्ति</b> । तत्र <qt>किम् ऊँ इति</qt> अस्यां स्थितौ, <qt>ऊँ</qt> इत्यत्र <b>स्थानिवदादेशोऽनल्विधौ</b> <a href="1.1.56.html">1.1.56</a> इति स्थानिवद्भावेन <qt>उञ्</qt> इत्यस्य आरोपणं कृत्वा, तस्य स्थाने <b>मय उञो वो वा</b> <a href="8.3.33.html">8.3.33</a> इति सूत्रेण <b>वैकल्पिकः अनुनासिकः वकारः</b> क्रियते । ततः <qt>किम् व्ँ इति</qt> अस्यां स्थितौ <b>अनचि च</b> <a href="8.4.47.html">8.4.47</a> इत्यनेन मकारस्य वैकल्पिकं द्वित्वम् तथा च &lt;!यणो मयो द्वे वाच्ये!&gt; इत्यनेन वँकारस्य वैकल्पिकं द्वित्वम् कृत्वा आहत्य चत्वारि रूपाणि, ततश्च <b>अणोऽप्रगृह्यस्यानुनासिकः</b> <a href="8.4.57.html">8.4.57</a> इत्यनेन इकारस्य वैकल्पिके अनुनासिकादेशे कृते आहत्य अष्टौ रूपाणि भवन्ति । <b>यद्यपि प्रौढमनोरमायाम् एतानि परिगणितानि सन्ति, तथापि अयं पक्षः नैव उचितः इति शब्दरत्ने स्पष्टीकृतम् अस्ति</b> ।  <b>मय उञो वो वा</b> <a href="8.3.33.html">8.3.33</a> इत्यत्र विद्यमानः वकारः विधीयमानः अस्ति, अतः सः अनुनासिक-सवर्णस्य ग्रहणं नैव करोति, अतश्च अत्र <qt>ऊँ</qt> इत्यत्र स्थाने अनुनासिकवकारादेशः नैव सम्भवति इति अत्र कारणम् वर्तते । वस्तुतस्तु, अत्र स्थानिवद्भावः कथं सम्भवति इत्यपि अपरः प्रश्नः अस्ति एव ! अतः अत्र प्रौढमनोरमायाम् उक्तानि अष्टौ अधिकारनि रूपाणि अनुचितानि एव ग्राह्याणि ।</p>
<p><bg><b>Food for thought</b>: <qt>वन्दै उ इति</qt> इत्यत्र आहत्य कति रूपाणि सिद्ध्यन्ति ? लघूच्चारणस्य यकारस्यापि विस्मरणं मा भूत् ! </bg></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p><b>मय उञो वो वा</b> - मय उञो वो वा । 'मय' इति पञ्चमी, 'उञ' इति षष्ठी । 'ङमो ह्रस्वादचि' इत्यतोऽचीत्युवर्तते, तदाह — मयः परस्येति । किम्वुक्तमिति ।किमु उक्त॑मिति स्थिते मकारोत्तरोकारस्य उञो 'निपात एकाच्' इति नित्यं प्रगृह्रत्वात्प्रकृतिभावाद्यणभावे प्राप्ते वत्ववचनमिदम् । ननु तर्हीको यणचीत्यनन्तरमेवमय उञो वे॑ति पठितव्यं, वग्रहणाऽभावेन लाघवात् । त्रिपाद्यां पाठे वग्रहणस्यापि कर्तव्यत्वेन गोरवादित्यत आह — वत्वस्येति । यदि षष्ठस्य प्रथमे पादे इको यणचीत्यत्रैव मय उञो यणादेशविकल्पो विधीयेत,तर्हि किम्वुक्तमित्यत्र 'मोऽनुस्वार' इति मकारस्य वकारे परेऽनुस्वारः स्यात् । त्रिपाद्यां वत्वविधौ तु तस्याऽसिद्धत्वान्नानुस्वारः । त्रिपाद्यामनुस्वारविध्यपेक्षया वत्वविधेः परत्वादिति भावः ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.33
sutra: मय उञो वो वा</p>
<hr />
<p>ठिको यणचिऽ इत्यनेनैव सिद्धत्वान्नार्थोऽनेन ? - इत्याशङ्क्याह - प्रगृह्यत्वादिति । प्रगृह्यत्वं च'निपात एकाजनाङ्'  इति । एवमपि ठिको यणचिऽ इत्यस्यानन्तरम्'मय उञो वा'  इति वक्तव्यम्, एवं हि वग्रहण न कर्तव्यं भवति ? तत्राह - तस्यासिद्धत्वादिति । यदा त्वितिपर उञ् भवति मयश्च परः, तदा ठुञःऽ इति प्रकगृह्यसंज्ञाया विकल्पः, Äषादेशश्च; तत्र यदा प्रगृह्यसंज्ञा न भवति तदानेन वत्वं च प्राप्नोति यणादेशश्च, तत्रास्य वत्वस्यासिद्धत्वाद्यणादेशे सत्यनुस्वारोऽपि भवति - किंविति । प्रगृह्यसंज्ञाअपक्षे त्वनेन वा वत्वम् - किव्विति, किमु इति । Äषादेशस्यापि स्थानिवद्भावादनेन पक्षे वकारो भवति, स चान्तरतमत्वादनुनासिकः, तच्चतुर्थं रूपम् । Äषादेशस्यैव वत्वाभावपक्षे श्रवणम्, तत्पञ्चमं रूपम् ॥</p></div>