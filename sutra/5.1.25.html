<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.24.html">
            <button class="muted-button">Prev 5.1.24</button>
        </a>
        <a href="5.1.26.html">
            <button class="muted-button">Next 5.1.26</button>
        </a>
        </nav><h2>Kashika</h2>
<hr />
<p>index: 5.1.25
sutra: कंसाट्टिठन्</p>
<hr />
<p>कंसाट् टिठन् प्रत्ययो भवति आर्हीयेष्वर्थेषु। ठञोऽपवादः। टकारो ङीबर्थः। इकार उच्चारणार्थः। नकारः स्वरार्थः। कंसिकः। कंसिकी। अर्धाच् चेति वक्तव्यम्। अर्धिकः। अर्धिकी। कार्षापणाट् टिठन् वक्तव्यः। कार्षापणिकः। कार्षापणिकी। प्रतिशब्दश्च अस्य आदेशो वा वक्तव्यः। प्रतिकः। प्रतिकी।</p>
<h2>Siddhanta Kaumudi</h2>
<hr />
<p>index: 5.1.25
sutra: कंसाट्टिठन्</p>
<hr />
<p>टो ङीबर्थः । इकार उच्चरणार्थः । कंसिकः । कंसिकी ।&lt;!अर्धाच्चेति वक्तव्यम् !&gt; (वार्तिकम्) ॥ अर्धिकः । अर्धिकी ।&lt;!कार्षापणाट्ठिठन्वक्तव्यः !&gt; (वार्तिकम्) ।&lt;!प्रतिरादेशश्च वा !&gt; (वार्तिकम्) ॥ कार्षापणिकः । कार्षापणिकी । प्रतिकः । प्रतिकी ॥</p>
<h2>Padamanjari</h2>
<hr />
<p>index: 5.1.25
sutra: कंसाट्टिठन्</p>
<hr />
<p>कंसशब्दोऽयं कांस्यपात्रवाची परिमाणशब्दो गृह्यते, पूर्वोतरैः परिमाणशब्दैः साहचर्यात्, न लोहविशेषवचनः, नाप्युग्रसेनसुतवचन इति दर्शयति। ठञोऽपवागद इति। इकार उच्चारणार्थ इति। एवं च प्रक्रियालाघवाय टिकनेव वक्तव्यः ? तथा तु न कृतमित्येव। अधिकं इति। अर्धशब्दः कार्षापणस्यार्धे निरूढ इति भागवदपेक्षयार्धेऽसामर्थ्यं नाशङ्कनीयम्। अपर आह - प्रकरणादिवशेन भागवद्विशेषे निश्चिते सति नासामर्थ्यमिति ॥</p></div>