<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.1.85.html">
            <button class="muted-button">Prev 3.1.85</button>
        </a>
        <a href="3.1.87.html">
            <button class="muted-button">Next 3.1.87</button>
        </a>
        </nav><h2>Kashika</h2>
<hr />
<p>index: 3.1.86
sutra: लिङ्याशिष्यङ्</p>
<hr />
<p>आशिषि विषये यो लिङ् तस्मिन् परतः छन्दसि विषये अङ् प्रत्ययो भवति। शपोऽपवादः। <em>छन्दस्युभयथा</em> [[3.4.117]] इति लिङः सार्वधातुकसंज्ञाप्यस्ति। स्थागागमिवचिविदिशकिरुहयः प्रयोजनम्। स्था उपस्थेषं वृषभं तुग्रियाणाम्। गा सत्यमुपगेषम्। गमि गृहं गमेम। वचि मन्त्रं वोचेमाग्नये। विदि विदेयमेनां मनसि प्रविष्टाम्। शकि व्रतं चरिष्यामि तच्छकेयम्। रुहि स्वर्गं लोकमारुहेयम्। दृशेरग् वक्तव्यः। पितरं दृशेयं मातरं च।</p>
<h2>Siddhanta Kaumudi</h2>
<hr />
<p>index: 3.1.86
sutra: लिङ्याशिष्यङ्</p>
<hr />
<p>आशीर्लिङि परे धातोरङ् स्याच्छन्दसि । वच उम् - &lt;{SK2454}&gt; । मन्त्रं वोचेमाग्नये (मन्त्रं॑ वोचेमा॒ग्नये॑) ।&lt;!दृशेरग्वक्तव्यः !&gt; (वार्तिकम्) ॥ पितरं च दृशेयं मातरं च (पि॒तरं॑ च दृ॒शेयं॑ मा॒तरं॑ च) । अङि तु ऋदृशोऽङि - &lt;{SK2406}&gt; इति गुणः स्यात् ॥ </p>
<h2>Padamanjari</h2>
<hr />
<p>index: 3.1.86
sutra: लिङ्याशिष्यङ्</p>
<hr />
<p>लिङ्याशिष्यङ्॥ शषोऽपवाद इति। लिङशिषीत्यार्द्धिधातुकत्वात्कथमत्र शपःप्राप्तिरित्यत आह - च्छन्दस्युभयथेति। शब्ग्रहणं चोपलक्षणम्। शकेः श्नोरपवादः, स्थादिष्वेवायमङ् प्रायेण द्दश्यत इत्याह - स्थागागमीत्यादि। उपस्थेयमिति। उपपूर्वातिष्ठतेराशिषि लिङ्, मिपोम्भावः, यासुटस्सार्वधातुकत्वात्'लिङ्ः स्सलोपो' नन्त्यस्यऽ, अङ् ठातो लोपि इटि चऽ, ठतो येयःऽ,ठाद्गुणःऽ। एवमुपगेयमिति। गमेमेति। मस्। वोचेमेति। अङ्,'वच उम्' , यासुट्, इयादेशः,वलि लोपः। द्दशेरग्वक्तव्य इति। अङ् इहि सति ठृद्दशोऽङ्ऽ ईति गुणस्स्यात्॥</p></div>