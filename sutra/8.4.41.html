<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.40.html"><button class="muted-button">Prev 8.4.40</button></a>
        <a href="8.4.42.html"><button class="muted-button">Next 8.4.42</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 8.4.41
sutra: ष्टुना ष्टुः</p>
<hr />
<p>स्तोः ष्टुना ष्टुः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 8.4.41
sutra: ष्टुना ष्टुः</p>
<hr />
<p>सकारतवर्गयोः षकारटवर्गाभ्यां योगे षकारटवर्गौ स्तः ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 8.4.41
sutra: ष्टुना ष्टुः</p>
<hr />
<p>A सकार and a तवर्ग letter are converted (respectively) to a षकार and टवर्ग letter when associated with a षकार or a टवर्ग letter.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 8.4.41
sutra: ष्टुना ष्टुः</p>
<hr />
<p>अस्मिन् सूत्रे प्रयुक्ता तृतीया विभक्तिः 'योगे' अस्मिन् अर्थे प्रयुज्यते । षकारस्य टवर्गीयवर्णस्य या योगे (इत्युक्ते तस्मात् अव्यवहिररूपेण पूर्वः परः वा) सकारः उत तवर्गीयवर्णः विद्यते चेत् सकारस्य षकारादेशः, तवर्गीयवर्णस्य च (यथासङ्ख्यम्) टवर्गीयवर्णादेशः भवति । अस्याः प्रक्रियायाः नाम एव 'ष्टुत्वम्' इति ।</p>
<p>उदाहरणानि एतादृशानि - </p>
<p>1) सकार-षकार-योगः - </p>
<p>1.1) स् + ष् इत्यत्र सकारस्य षकारः भवति । रामस् + षष्ठः = रामष्षष्ठः ।</p>
<p>1.2) ष् + स् इत्यत्र यद्यपि अनेन सूत्रेण सकारस्य ष्टुत्वं विधीयते, तथापि अस्य सूत्रस्य अस्यामवस्थायाम् प्रसक्तिः न भवति, यतः पदान्तषकारस्य <b>झलां जशोऽन्ते</b> <a href="8.2.39.html">8.2.39</a> इति जश्त्वे डकारः भवति, तथा अपदान्तषकारस्य <b>षढोः कः सि</b> <a href="8.2.41.html">8.2.41</a> इत्यनेन सकारे परे ककारः भवति । </p>
<p>2) सकार-टवर्ग-योगः - </p>
<p>2.1) स् + टवर्ग इत्यत्र अनेन सूत्रेण सकारस्य षकारः भवति । यथा - रामस् + टीकते = रामष्टीकते ।</p>
<p>2.2) टवर्ग + स् इत्यत्र पदान्तटवर्गस्य <b>न पदान्तात् टोः अनाम्</b> <a href="8.4.42.html">8.4.42</a> इत्यनेन ष्टुत्वनिषेधः विधीयते । अपदान्तटवर्गस्य उदहरणानि न सन्ति ।</p>
<p>3) तवर्ग-षकार-योगः - </p>
<p>3.1) तवर्ग + ष्  इत्यत्र <b>तोः षि</b> <a href="8.4.43.html">8.4.43</a> इत्यनेन ष्टुत्वं निषिध्यते ।</p>
<p>3.2) ष् + तवर्ग अनेन सूत्रेण तवर्गीयवर्णस्य यथासङ्ख्यम् टवर्गीयवर्णः भवति । यथा - सर्पिष् + तमम् = सर्पिष्टमम् ।  द्विष् + ति = द्वेष्टि ।          </p>
<p>4) तवर्ग-टवर्ग-योगः -</p>
<p>4.1) तवर्ग + टवर्ग इत्यत्र अनेन सूत्रेण तवर्गीयवर्णस्य यथासङ्ख्यम् टवर्गीयवर्णः भवति । यथा -</p>
<p>मरुत् + टीकते </p>
<p>→ मरुद् + टीकते [<b>झलां जशोऽन्ते</b> <a href="8.2.39.html">8.2.39</a> इति तकारस्य जश्त्वम् दकारः]</p>
<p>→ मरुड् + टीकते [<b>ष्टुना ष्टुः</b><a href="8.4.41.html">8.4.41</a> इति दकारस्य श्चुत्वे डकारः]</p>
<p>→ मरुट् + टीकते [<b>खरि च</b> <a href="8.4.55.html">8.4.55</a> इति खर्-वर्णे परे डकारस्य चर्त्वम् टकारः]</p>
<p>→ मरूट्टीकते   </p>
<p>एवमेव तट्ठकारः, तड्डीयते, चक्रिण्ढौकसे, राजञ्डयसे एते शब्दाः अपि सिद्ध्यन्ति ।</p>
<p>4.2) टवर्ग + तवर्ग इत्यत्र अनेन सूत्रेण यथासङ्ख्यम् टवर्गीयवर्णः भवति । यथा - 'ईडँ (स्तुतौ)' धातोः आत्मनेपदस्य लट्-लकारस्य प्रथमपुरुषैकवचनस्य रुपसिद्धौ  'ईड् + शप् + ते' इत्यत्र तकारस्य ष्टुत्वे टकारः भवति । अग्रे 'ईड् + टे' इत्यत्र <b>खरि च</b> <a href="8.4.55.html">8.4.55</a> इत्यनेन चर्त्वे कृते 'ईट्टे' इति रूपं सिद्ध्यति ।</p>
<h2 id="kashika">Kashika</h2><a href="#">Up</a>
<hr />
<p>index: 8.4.41
sutra: ष्टुना ष्टुः</p>
<hr />
<p>स्तोः इति वर्तते। सकारतवर्गयोः षकारट्वर्गाभ्यां सन्निपाते षकारटवर्गावादेशौ भवतः। तत्र अपि तथैव सङ्ख्यातानुदेशभावः। षकारेण सकारस्य वृक्षष्षण्डे। प्लक्षष्षण्डे। तस्य एव टवर्गेण वृक्षष्टीकते। प्लक्षष्टीकते। वृक्षष्ठकारः। प्लक्षष्ठकारः। तवर्गस्य षकारेण पेष्टा। पेष्टुम्। पेष्टव्यम्। कृषीष्ट। कृषीष्ठाः। तस्य एव टवर्गेण अग्निचिट्तीकते। सोमसुट्टीकते। अग्निचिट्ठकारः। सोमसुट्ठकारः। अग्निचिड्डीनः। सोमसुड्डीनः। अग्निचिड्ढौकते। सोमसुड्ढौकते। अग्निचिण्णकारः। सोमसुण्णकारः। अत्ट अट्टति। अद्ड अड्डति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.4.41
sutra: ष्टुना ष्टुः</p>
<hr />
<p>स्तोः ष्टुना योगे ष्टुः स्यात् । रामष्षष्ठः । रामष्टीकते । पेष्टा । तट्टीका । चक्रिण्ढौकसे ॥ </p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 8.4.41
sutra: ष्टुना ष्टुः</p>
<hr />
<p>स्तोः ष्टुना योगे ष्टुः स्यात् । रामष्षष्ठः । रामष्टीकते । पेष्टा । तट्टीका । चक्रिण्ढौकसे ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.4.41
sutra: ष्टुना ष्टुः</p>
<hr />
<p><b>ष्टुना ष्टुः</b> - ष्टुना ष्टुः ।स्तो॑रित्यनुवर्तते । तदाह-स्तोरिति । अत्रापि स्थान्यादेशानां यतासंख्यं, नतु॒ष्टुयोगे॑इत्यत्र । रामष्षष्ठ इति । रामस्-षष्ट इति स्थिते षकारयोगात्सस्य ष्टुत्वेन षः । अत्रापि 'ष्टुना योग' इत्यत्र न यथासंख्यमित्यस्य प्रयोजनं दर्शयितुं सकारस्य टवर्गयोगेऽपि उदाहरति — रामष्टीकते इति ।टीकृ गतौ॑ । तट्टीकेति । तस्य-टीकेति विग्रहः ।तद्टीके॑ति स्थिते टुत्वेन दस्य डत्वे चर्त्वम् । चक्रिण्ढोकसे इति । ढौकृ गतौ । चक्रिन् ढोकसे इति स्थिते टवर्गयोगान्नस्य टुत्वेन णत्वम् । न पदान्तात् ।अना॑मितितो॑रित्यस्य विशेषणं । ननु भिन्नविभक्तिकमेतत्कथं तद्विशेषणमित्यत आह — अनामिति लुप्तषष्ठीकमिति । नामवयवभिन्नस्येत्यर्थः । 'स्तोः'ष्टु॑रित्यनुवर्तते ।</p></div>