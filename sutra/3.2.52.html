<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.2.51.html"><button class="muted-button">Prev 3.2.51</button></a>
        <a href="3.2.53.html"><button class="muted-button">Next 3.2.53</button></a>
        </nav><h2>Kashika</h2>
<hr />
<p>index: 3.2.52
sutra: लक्षणे जायापत्योष्टक्</p>
<hr />
<p>हन्तेः जायापत्योः कर्मणोः उपपदयोः लक्षणवति कर्तरि टक् प्रत्ययो भवति। जायाघ्नो ब्राह्मणः पतिघ्नी वृषली। अथ वा लक्षणे द्योत्ये टक् प्रत्ययः।</p>
<h2>Siddhanta Kaumudi</h2>
<hr />
<p>index: 3.2.52
sutra: लक्षणे जायापत्योष्टक्</p>
<hr />
<p>हन्तेष्टक् स्याल्लक्षणवति कर्तरि । जायाघ्नो ना । पतिघ्नी स्त्री ॥</p>
<h2>Balamanorama</h2>
<hr />
<p>index: 3.2.52
sutra: लक्षणे जायापत्योष्टक्</p>
<hr />
<p><b>लक्षणे जायापत्योष्टक्</b> - लक्षणे । लक्षणवतीति । सूत्रे लक्षणशब्दोऽर्शाअद्यजन्त इति भावः । जायाघ्नो नति । जायाहननसूचकलक्षणवान् पुरुष इत्यर्थः ।गमहने॑त्युपधालोपः । पतिघ्नी स्त्रीति । पतिहननसूचनलक्षणवतीत्यर्थः । टित्त्वान्ङीप् । </p>
<h2>Padamanjari</h2>
<hr />
<p>index: 3.2.52
sutra: लक्षणे जायापत्योष्टक्</p>
<hr />
<p>लक्षणे जायापत्योष्टक्॥ लक्षणवतीति। एतेनार्श आद्यच्प्रत्ययान्तो लक्षणशब्द इति दर्शयति। एतच्च सूत्रारम्भादेवावसीयते, केवले हि लक्षणे उतरेणैव सिद्धः प्रत्ययः। जायाध्नो ब्राह्मण इति। यस्य तिलकालादि जायामरणलिङ्गमस्ति स तां हन्तीति गौणो गदः। एतेन पतिघ्नी व्याख्याता।'गमहन'  इत्युपधालोपः, टित्वान्ङीप्॥</p></div>