<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.68.html"><button class="muted-button">Prev 5.1.68</button></a>
        <a href="5.1.70.html"><button class="muted-button">Next 5.1.70</button></a>
        </nav><h2>Sandhi Samaasa Split</h2>
<hr />
<p>index: 5.1.69
sutra: कडङ्करदक्षिणाच्छ च</p>
<hr />
<p>'तद् अर्हति' (इति)  कडङ्कर-दक्षिणात् छः यत् च </p>
<h2>Neelesh Sanskrit Brief</h2>
<hr />
<p>index: 5.1.69
sutra: कडङ्करदक्षिणाच्छ च</p>
<hr />
<p>'तद् अर्हति' अस्मिन् अर्थे 'कडङ्कर'शब्दात् 'दक्षिणा'शब्दात् च छ-प्रत्ययः यत्-प्रत्ययः च विधीयते । </p>
<h2>Neelesh Sanskrit Detailed</h2>
<hr />
<p>index: 5.1.69
sutra: कडङ्करदक्षिणाच्छ च</p>
<hr />
<p>'कडङ्करमर्हति' तथा 'दक्षिणामर्हति' एतयोः अर्थयोः 'कडङ्कर' तथा 'दक्षिण' शब्दात् छ-यत्-प्रत्ययौ भवतः । यथा -</p>
<ol>
<li>
<p>'कडङ्कर' इत्युक्ते धेनवे दीयमानम् खाद्यम्  । कडङ्करमर्हति सः कडङ्करीयः कडङ्कर्यः वा गौः । </p>
</li>
<li>
<p>'दक्षिणा' इत्युक्ते पूजादिकर्मणि ब्राह्मणाय दीयमानम्  धनम् । दक्षिणामर्हति सः दक्षिणीयः दक्षिण्यः भिक्षुः ।</p>
</li>
</ol>
<p>ज्ञातव्यम् - अस्मिन् सूत्रे 'कडङ्करदक्षिण' इति पुंलिङ्गशब्दः समाहारद्वन्द्वेन जायते - कडङ्करश्च दक्षिणा च तयोः समाहारःकडङ्करदक्षिणः । यद्यपि समासान्ते अत्र 'दक्षिण' इति पुंलिङ्गः शब्दः दृश्यते, तथाप्यत्र प्रातिपदिकम् 'दक्षिणा' इति अस्ति, 'दक्षिण' इति न , इति स्मर्तव्यम् । </p>
<h2>Kashika</h2>
<hr />
<p>index: 5.1.69
sutra: कडङ्करदक्षिणाच्छ च</p>
<hr />
<p>कडङ्करदक्षिणाशब्दाभ्यां छः प्रत्ययो भवति, चकाराद् यत् च, तदर्हति इत्यस्मिन् विषये। ठकोऽपवादः। कडङ्करमर्हति कडङ्करीयो गौः, कडङ्कर्यः। दक्षिणामर्हति दक्षिणीयो भिक्षुः, दक्षिण्यो ब्राह्मणः। दक्षिणशब्दस्य अल्पाच्तरस्य अपूर्वनिपातेन लक्षणव्यभिचारचिह्नेन यथासङ्ख्याभावं सूचयति।</p>
<h2>Siddhanta Kaumudi</h2>
<hr />
<p>index: 5.1.69
sutra: कडङ्करदक्षिणाच्छ च</p>
<hr />
<p>चाद्यत् । कडं करोतीति विग्रहे अत एव निपातनात्खच् । कडंकरं माषमुद्रादिकाष्ठमर्हतीति कडंकरीयो गौः । कडंकर्यः । दक्षिणामर्हतीति दक्षिणीयः-दक्षिण्यः ॥</p>
<h2>Balamanorama</h2>
<hr />
<p>index: 5.1.69
sutra: कडङ्करदक्षिणाच्छ च</p>
<hr />
<p><b>कडङ्गरदक्षिणाच्छ च</b> - कडङ्करदक्षिणाच्छ च । 'कडमदे' कडनं कडः=मजः ।घञर्थे कविधान॑मिति कः । खजिति । तथा चखित्यनव्ययस्ये॑ति मुमिति भावः । कडङ्करं च दक्षिणा चेति समाहारद्वन्द्वात्पञ्चमी । </p>
<h2>Padamanjari</h2>
<hr />
<p>index: 5.1.69
sutra: कडङ्करदक्षिणाच्छ च</p>
<hr />
<p>'कड मदे' , कडतीति कडः, कडं करोतीत्यत एव निपातनात्खच्, कडङ्करं माषमुद्गादिकाष्ठमुच्यते। दक्षेरुत्साहकर्मणः करणे'दुदक्षिभ्यामिनन्'  इतीनन्प्रत्ययः - दक्षिणा। चकाराद्यच्येति। घÄस्त्वनन्तरोऽपि न समुच्चीयते, य एव; स्वरितत्वात्। कडङ्करीय इति। यो बलीवर्हो दुर्जरमपि कडङ्करं जरयितुं प्रभावति स तदर्हतदीत्यच्यते। अल्पाच्चस्स्येत्यादि। यद्धा - यथासंख्येऽभिप्रेते यस्माद्यदिष्टः, तं दण्डादिषु पठ्ंअत् ॥</p></div>