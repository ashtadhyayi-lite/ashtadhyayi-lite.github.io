<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.41.html"><button class="muted-button">Prev 8.4.41</button></a>
        <a href="8.4.43.html"><button class="muted-button">Next 8.4.43</button></a>
        </nav><h2 class="title">न पदान्ताट्टोरनाम्</h2><p class="sname"><font color=blue>8-4-42 न पदान्तात् टोः अनाम्</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <font color="Red">स्तोः</font> <font color="Maroon">श्चुः</font> <font color="Brown">ष्टुः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p>पदान्तात् टोः अनाम् स्तोः ष्टुः न । </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p>पदान्तटवर्गात् परस्य सकारतवर्गयोः ष्टुत्वं न भवति । 'नाम्' शब्दे परे तु भवत्येव । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p>Except when followed by the word नाम्, a पदान्तटवर्ग letter does not cause the ष्टुत्वम् of  सकार or a तवर्ग letter that follows it.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p>पदान्ताट् टवर्गादुत्तरस्य स्तोः ष्टुत्वं न भवति नाम् इत्येतद् वर्जयित्वा। श्वलिट् साये। मधुलिट् तरति। पदान्तातिति किम्? ईड स्तुतौ ईट्टे। टोः इति किम्? सर्पिष्टमम्। अनाम् इति किम्? षण्णाम्। अत्यल्पम् इदमुच्यते। अनाम्नवतिनगरीणाम् इति वक्तव्यम्। षण्णाम्। षण्णवतिः। षण्णवरी।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p>अनामिति लुप्तषष्ठीकं पदम् । पदान्ताट्टवर्गात्परस्यानामः स्तोः ष्टुर्न स्यात् । षट् सन्तः । षट् ते । पदान्तात्किम् । ईट्टे । टोः किम् । सर्पिष्टमम् ॥&lt;!अनाम्नवतिनगरीणामिति वाच्यम् !&gt; (वार्तिकम्) ॥ षण्णाम् । षण्णवतिः । षण्णगर्यः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p>पदान्ताट्टवर्गात्परस्यानामः स्तोः ष्टुर्न स्यात्। षट् सन्तः। षट् ते। पदान्तात्किम्? ईट्टे। टोः किम्? सर्पिष्टमम्। <b>अनाम्नवतिनगरीणामिति वाच्यम्</b>  (वार्त्तिकम्) ।  षण्णाम् । षण्णवतिः। षण्णगर्य्यः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p><b>ष्टुना ष्टुः</b> <a href="8.4.40.html">8.4.40</a> इत्यनेन निर्दिष्टम् ष्टुत्वम् पदान्तटवर्गीयवर्णात् परस्य सकारस्य विषये तवर्गीयवर्णस्य विषये च न भवति इत्यर्थः । </p>
<p>यथा - षड् + सन्तः = षट्सन्तः । षड् + तरन्ति  = षट्तरन्ति । अत्र केवलं <b>खरि च</b> <a href="8.4.55.html">8.4.55</a> इति चर्त्वम् विधीयते, ष्टुत्वं न ।      </p>
<p>परन्तु टवर्गात् परस्य  'नाम' शब्दस्य ष्टुत्वम् भवत्येव । यथा, षष्-शब्दस्य षष्ठी-बहुवचनस्य रूपम् एवम् सिद्ध्यति -</p>
<p>षष् + आम् [षष्ठीबहुवचनस्य प्रत्ययः]</p>
<p>→  षष् + नुट् + आम् [<b>षट्चतुर्भ्यश्च</b> <a href="7.1.55.html">7.1.55</a> इत्यनेन नुडागमः]</p>
<p>→ षड् + नाम् [<b>झलां जशोऽन्ते</b> <a href="8.2.39.html">8.2.39</a> इति जश्त्वम् ]</p>
<p>→  षड् णाम् [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम् ।]</p>
<p>→  षण् + णाम्  [<b>यरोऽनुनासिकेऽनुनासिको वा</b> <a href="8.4.45.html">8.4.45</a> इति डकारस्य विकल्पेन अनुनासिके णकारे प्राप्ते &lt;!अनाम्-नवती-नगरीणामिति वाच्यम्!&gt; अनेन वार्त्तिकेन नित्यम् णकारादेशः]</p>
<p>→ षण्णाम् </p>
<p>अत्र वार्त्तिकमेकं ज्ञातव्यम् -  &lt;!अनाम्-नवति-नगरीणाम् इति वाच्यम् !&gt; । इत्युक्ते, नाम्-शब्दस्य विषये यथा ष्टुत्वं भवत्येव, तथैव नगरी-शब्दस्य विषये, नवति-शब्दस्य विषये अपि भवति । यथा -</p>
<p>1) षड्   + नगर्यः </p>
<p>→ षड् + णगर्यः [<b>ष्टुना ष्टुः</b> <a href="8.4.40.html">8.4.40</a>] इति ष्टुत्वम् । <b>न पदान्ताट्टोरनाम्</b> <a href="8.4.42.html">8.4.42</a> इत्यनेन निषेधे प्राप्ते &lt;!अनाम्-नवती-नगरीणामिति वाच्यम्!&gt;  इति वार्तिकेन ष्टुत्वं भवति  ]     </p>
<p>→ षण्णगर्यः, षड्णगर्यः  [<b>यरोऽनुनासिकेऽनुनासिको वा</b> <a href="8.4.45.html">8.4.45</a> इति डकारस्य वैकल्पिकः  णकारः]</p>
<p>2) षष् + नवति</p>
<p>→ षड्  + नवति [<b>झलां जशोऽन्ते</b> <a href="8.2.39.html">8.2.39</a> इति जश्त्वम्]</p>
<p>→  षड् + णवति [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम् । <b>न पदान्ताट्टोरनाम्</b> <a href="8.4.42.html">8.4.42</a> इत्यनेन निषेधे प्राप्ते &lt;!अनाम्-नवती-नगरीणामिति वाच्यम्!&gt; इति वार्तिकेन ष्टुत्वं भवति ।]</p>
<p>→  षण्णवति, षड्णवति   [<b>यरोऽनुनासिकेऽनुनासिको वा</b> <a href="8.4.45.html">8.4.45</a> इति डकारस्य अनुनासिकः णकारः ।]</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p><b>न पदान्ताट्टोरनाम्</b> - तदाह — पदान्तादित्यादिना । ईट्टे इति । 'ईडस्तुतौ' आत्मनेपदी । ईड्-ते इति स्थिते, खरि चेति डस्य चर्त्वम्, ततः परस्य तकारस्य टुत्वम् । तस्य टवर्गात्परत्वेऽपिपदान्तात्परत्वाऽभावान्न टुत्वनिंषेधः । सर्पिष्टममिति । सर्पिष्-तममितित स्थितेस्वादिष्वसर्वनामस्थाने॑ इति, अन्तर्वर्तिनीं विभक्तिमाश्रित्य वा पदत्वात्षकारस्य पदान्तत्वात्ततः परस्य तकारस्य ष्टुत्वनिषेधो न भवति, पदान्ताट्टवर्गात्परत्वाऽभावात् । नच षकारस्य 'झलाञ्जशोऽन्ते' इति जश्त्वेन डकारे सति तकारस्य टोः परत्वात्ष्टुत्वनिषेधः स्यादेवेति वाच्यं,ह्रस्वात्तादौ तद्धिते॑ इति षत्वस्याऽसिद्धत्वेन जश्त्वाऽभावात् । इह 'आदेशप्रत्यययोरिति' षत्वं तु न भवति,अपदान्तस्य मूर्धन्यः॑ इत्यधिकारात् । अनाम्नवति । ष्टुत्वप्रतिषेधे नाम एव पर्युदासो न भवति, किन्तु नवतिनगरीशब्दावयवनकारस्यापि पर्युदासो वक्तव्यः इत्यर्थः । षण्णामिति । षष्-नामिति स्थितेस्वादिष्वसर्वनामस्थाने ॑ इति पदान्तत्वात् षस्य जश्त्वेन डकारेप्रत्यये भाषायां नित्य॑मिति तस्य णकारः । अत्र टवर्गयोगान्नकारस्य ष्टुत्वम् ।न पदान्ता॑दिति निषेधस्तु न,अना॑मिति पर्युदासात् । षण्-णगर्य इति — पृथक्पदे । न तु कर्मधारयः,दिक्संख्येसंज्ञाया॑मिति नियमात् । अत्रापिन पदान्ता॑दिति नगरीशब्दे नकारस्य टुत्वनिषेधो न भवति, नगरीशब्दस्यापि पर्युदासात् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.4.42
sutra: न पदान्ताट्टोरनाम्</p>
<hr />
<p>ठनाम्ऽ इति षष्ठीबहुवचनस्यागतनुट्कस्य प्रतिषेधः । श्वलिट्साय इति । धुडभावपक्षे सकारस्य ष्टुअत्वं प्राप्नोति । धुट्पक्षे तु चर्त्वस्यासिद्धत्वातस्यैव धकारस्येति । ईट्टे इति । ठीड् स्तुतौऽ, अदादिरनुदातेत् । षडधिका नवतिः षण्णवतिः । षण्णां नगराणां समाहारः षण्णगरी ॥</p></div>