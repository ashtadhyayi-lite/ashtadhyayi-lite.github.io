<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.3.49.html"><button class="muted-button">Prev 7.3.49</button></a>
        <a href="7.3.51.html"><button class="muted-button">Next 7.3.51</button></a>
        </nav><h2 class="dev">ठस्येकः</h2><p class="sname"><font color=blue>7-3-50 ठस्य इकः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p>अङ्गात् ठस्य इकः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p>अङ्गात् परस्य प्रत्ययस्य आदौ विद्यमानस्य  ठकारस्य 'इक्' आदेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p>A ठकार present at the beginning of a प्रत्यय is converted to 'इक्'.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p>अङ्गस्य निमित्तं यः ठः, कश्च अङ्गस्य निमित्तम्, प्रत्ययः, तस्य प्रत्ययठस्य इकः इत्ययमादेशो भवति। <b>प्राग् वहतेष् ठक्</b> <a href="4.4.1.html">4.4.1</a> आक्षिकः। शालाकिकः। <b>लवणाट् ठञ्</b> <a href="4.4.52.html">4.4.52</a> लावणिकः। ठगादिषु यदि वर्णमात्रं प्रत्ययः, उच्चारणार्थोऽकारः, तदा इह अपि अकार उच्चारणार्थः, वर्नमात्रं तु स्थानित्वेन उपादीयते। सङ्घातग्रहणे तु प्रत्ययेऽत्र अपि सङ्घातग्रहणम् एव। तत्र कणेष्ठः कण्ठः इत्येवमादीनामुणादीनामुणादयो बहुलम् <a href="3.3.1.html">3.3.1</a>इति न भवति। मथितं पण्यमस्य माथितिकः इत्यत्र तु यस्य इति च <a href="6.4.148.html">6.4.148</a> इति लोपे कृते <b>इसुसुक्तान्तात् कः</b> <a href="7.3.51.html">7.3.51</a> इति स्थानिवद्भावादिकस्य कादेशः प्राप्नोति, सन्निपातलक्षणो विधिरनिमित्तं तद्विघातस्य इति न भवति। यस्येति चेति लोपस्य स्थानिवद्भावाद्वा। पूर्वस्मादपि हि विधौ स्थानिवद्भावः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p>अङ्गात्परस्य ठस्येकादेशः स्यात् । रैवतिकः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p>अङ्गात्परस्य ठस्येकादेशः स्यात्। रैवतिकः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p>प्रत्ययस्य आदौ विद्यमानः यः ठकारः, तस्य अनेन सूत्रेण 'इक्' इति आदेशः भवति । </p>
<p>ज्ञातव्यम् - </p>
<ol>
<li>
<p>यद्यपि इदं सूत्रमङ्गाधिकारे अस्ति, तथाप्यत्र 'अङ्गस्य' अयम् शब्दः 'अङ्गात्' इति विपरिणम्यते । अतः अङ्गात् परस्य (प्रत्ययस्य) यः प्रत्ययः तस्मिन् विद्यमानस्य ठकारस्य अनेन सूत्रेण 'इक्' आदेशः भवति । </p>
</li>
<li>
<p><b>आदेः परस्य</b> <a href="1.1.54.html">1.1.54</a> अनेन सूत्रेण प्रत्ययस्य आदौ स्थितस्यैव ठकारस्य अनेन सूत्रेण आदेशः भवति । अतः 'अठच्', 'इष्ठन्' - एतादृशेषु प्रत्ययेषु विद्यमानस्य ठकारस्य अनेन सूत्रेण इक्-आदेशः न विधीयते ।           </p>
</li>
</ol>
<p>उदाहरणद्वयम् एतत्  -    </p>
<ol>
<li><b>रेवत्यादिभ्यः ठक्</b> <a href="4.1.146.html">4.1.146</a> अनेन सूत्रेण रेवत्यादिगणस्य शब्देभ्यः <b>तस्य अपत्यम्</b> <a href="4.1.92.html">4.1.92</a> अस्मिन् अर्थे 'ठक्' प्रत्ययः भवति । अस्य ठकारस्य वर्तमानसूत्रेण  इक्-आदेशः भवति । </li>
</ol>
<p>रेवती + ठक्</p>
<p>→ रेवती + ठ [ककारस्य <b>हलन्त्यम्</b> <a href="1.3.3.html">1.3.3</a> इत्यनेन इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]           </p>
<p>→ रेवती + इक [<b>ठस्येकः</b> <a href="7.3.50.html">7.3.50</a> इति ठ्-इत्यस्य इक्-आदेशः]        </p>
<p>→ रैवती + इक [<b>किति च</b> <a href="7.2.118.html">7.2.118</a> इति आदिवृद्धिः]</p>
<p>→ रैवत् + इक [<b>यस्येति च</b> <a href="6.4.148.html">6.4.148</a> इति ईकारलोपः]</p>
<p>→ रैवतिक </p>
<ol>
<li><b>लवणात् ठञ्</b> <a href="4.4.52.html">4.4.52</a> अनेन सूत्रेण 'लवण'शब्दात्  <b>तदस्य पण्यम्</b> <a href="4.4.51.html">4.4.51</a>  अस्मिन् अर्थे 'ठञ्' प्रत्ययः भवति  । अस्य ठकारस्य वर्तमानसूत्रेण  इक्-आदेशः भवति ।</li>
</ol>
<p>लवण + ठञ्</p>
<p>→ लवण + ठ  [ञकारस्य <b>हलन्त्यम्</b> <a href="1.3.3.html">1.3.3</a> इत्यनेन इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]    </p>
<p>→ लवण + इक  [<b>ठस्येकः</b> <a href="7.3.50.html">7.3.50</a> इति ठ्-इत्यस्य इक्-आदेशः]   </p>
<p>→ लावण + इक [<b>तद्धितेष्वचामादेः</b> <a href="6.4.147.html">6.4.147</a> इति आदिवृद्धिः]</p>
<p>→ लावण् + इक [<b>यस्येति च</b> <a href="6.4.148.html">6.4.148</a> इति ईकारलोपः]</p>
<p>→ लावणिक</p>
<p>ज्ञातव्यम् - </p>
<ol>
<li>
<p>प्रत्ययस्य आदौ स्थितस्य ठकारस्य  <b>चुटू</b>  <a href="1.3.7.html">1.3.7</a> इत्यनेन इत्संज्ञा न भवति - प्रयोजनस्य अभावात् । </p>
</li>
<li>
<p><b>इसुसुक्तान्तात् कः</b> <a href="7.3.51.html">7.3.51</a> एतत् सूत्रम् वर्तमानसूत्रस्य अपवादरूपेण आगच्छति । </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p><b>ठस्येकः</b> - ठस्येकः । अङ्गस्येत्यधिकृतं पञ्चम्या विपरिणम्यते । तदाह — अङ्गात्परस्य ठस्येति । ठकारस्येत्यर्थः । रैवतिक इति । रेवत्या अपत्यमिति विग्रहः । ठकि ककार इत्, अकार उच्चारणार्थः । ठकारस्य इकोऽदन्त आदेशः । अङ्गात्किम्  । कर्मण इत्यत्र ठकारस्य न भवति । अत्र भाष्ये अङ्गसंबन्धिठस्येति व्याख्याने कर्मठ इत्यत्र सुपं प्रति कर्मठशब्दस्याङ्गत्वात्तदीयठस्य इकादेशमासङ्ख्य अङ्गसंज्ञानिमित्तं यष्ठकारस्तस्ये को भवति, तादृशश्च ठकारः प्रत्यय एव भवति, नचेह ठकारः प्रत्यय इति समाहितम् । ततश्च ठकि अकार उच्चारणार्थः, ठकार एव प्रत्यय इकति विज्ञायते ।ठस्येति सङ्घातग्रहण॑मित्यपि भाष्ये स्थितम् । अस्मिन्पक्षे ठकि अकार उच्चारणार्थो न भवति, सङघात एव प्रत्ययः, इकादेशे अकार उच्चारणार्थ एवेत्यलम् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 7.3.50
sutra: ठस्येकः</p>
<hr />
<p>अत्र द्वौ पक्षौ - ठेति व्यञ्जनमात्रं स्थानित्वेन निर्द्दिश्यते, अकारस्तूच्चारणार्थः, एवं ढगादिष्वपीत्येकः पक्षः; सङ्घातः प्रत्ययः, स्थान्यप्यत्र स एवेति द्वितीयः । तत्राद्ये पक्षे पठिता, पठितुमित्यादौ धात्वन्तस्यापि प्रसङ्गः; द्वितीये तु अठचि कर्मठ इत्यत्रापि प्राप्नोति । तत्र द्वयोरपि पक्षयोर्यथा दोषो न भवति तथा दर्शयन्नाह - अङ्गस्य निमितं यष्ठ इति । सम्बन्धस्तत्र नावयवावयविभावलक्षणः, पठितेत्यादावपि प्रसङ्गात्; किं तर्हि ? निमितनिमितिभावलक्षणः । अङ्गस्य सम्बन्धीत्युक्ते तद्रूपसम्बन्ध्येव प्रतीयते; प्रत्ययश्च तद्रूपसम्बन्धी, तदायतत्वादङ्गव्यपदेशस्य । तदेवमङ्गव्यपदेशनिमितस्य प्रत्ययस्य ग्रहणादुभयोरपि पक्षयोर्दोषाभावः । किञ्च - सङ्घातपक्षे अर्थवतष्ठशब्दस्य ग्रहणान्न भवति कर्मठः - इत्यत्र प्रसङ्गः । वर्णग्रहणे त्वर्थवत्परिभाषा न प्रवर्तते । तत्र सङ्गातपक्षे दोषान्तरमाशङ्क्य परिहरति - तत्रेति । पुनरपि तस्मिन्नेव पक्षे चोदयति - मथितं पण्यमस्येति । वर्णग्रहणमे तु ठनल्विधौऽ इति स्थानिवत्वनिषेधादिकस्य कादेशाप्रसङ्गः । कादेशः । प्राप्नोतीति । ननु तान्तादङ्गादित्युच्यते, न चात्र तान्तमङ्गम्, ततः प्रत्ययस्याविधानात् ? नैतदस्ति; एकदेशविकृतस्यानन्यत्वादङ्गं भवति, तान्तं च; ततश्च यथा - अनुकम्पितो भानुदत इति ठचि द्वितीयादच ऊर्ध्वस्य लोपे कादेशो भवति - भानुक इति, तथात्रापि प्रसङ्गः ? परिहरति - सन्निपातेति । अजादिसन्निपातेन तान्तत्वमुपजायते, ततश्च तद्विघातस्य निमितं नोपपद्यते । परिहारान्तरमाह - यस्येतिलोपस्येति । स्थानिवद्भावस्तु ठचः परिस्मिन्पूर्वविधौऽ इत्यनेन । ननु पूर्वस्य विधावित्युच्यते, परस्यायम् ? तत्राह - पूर्वस्मादपिहीति । पञ्चमीसमासोऽपि तत्राश्रीयत इत्यर्थः । अन्ये त्वाहुः - वर्णग्रहणादेव तदन्तविधौ सिद्धे, अन्तग्रहणं प्रत्ययोपदेशकाले तान्तप्रतिपत्यर्थमिति ॥</p></div>