<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.3.62.html"><button class="muted-button">Prev 6.3.62</button></a>
        <a href="6.3.64.html"><button class="muted-button">Next 6.3.64</button></a>
        </nav><h2>Kashika</h2>
<hr />
<p>index: 6.3.63
sutra: ङ्यापोः संज्ञाछन्दसोर्बहुलम्</p>
<hr />
<p>ङ्यन्तस्य अबन्तस्य च संज्ञाछन्दसोः बहुलं ह्रस्वो भवति। ङ्यन्तस्य संज्ञायाम् रेवतिपुत्रः। रोहिणिपुत्रः। भरणिपुत्रः। न च भवति। नान्दीकरः। नान्दीघोषः। नान्दीविशालः। ग्यन्तस्य छन्दसि कुमारिदा प्रफर्विदा। न च भवति। फल्गुनीपौर्णमासी। जगतीछदः। आबन्तस्य संज्ञायाम् शिलवहम्। शिलप्रस्थम्। न च भवति। लोमकागृहम्। लोमकाषण्डम्। आबन्तस्य छन्दसि अजक्षीरेण जुहोति। ऊर्णम्रदाः पृथिवी दक्षिणावत। न च भवति। ऊर्णासूत्रेण कवयो वयन्ति।</p>
<h2>Siddhanta Kaumudi</h2>
<hr />
<p>index: 6.3.63
sutra: ङ्यापोः संज्ञाछन्दसोर्बहुलम्</p>
<hr />
<p>रेवतिपुत्रः । अजक्षीरम् ॥ </p>
<h2>Balamanorama</h2>
<hr />
<p>index: 6.3.63
sutra: ङ्यापोः संज्ञाछन्दसोर्बहुलम्</p>
<hr />
<p><b>ङ्यापोः संज्ञाछन्दसोर्बहुलम्</b> - ङ्यापोः ।उत्तरपदे ह्रस्वः स्या॑दिति शेषः । रेवतिपुत्र इति । कस्यचित्संज्ञेयम् । अथ छन्दस्युदाहरति — अजक्षीरमिति । अजायाः क्षीरमिति विग्रहः ।परमं वा एतत्पयो यदजक्षीर॑मिति तैत्तिरीये ।</p>
<h2>Padamanjari</h2>
<hr />
<p>index: 6.3.63
sutra: ङ्यापोः संज्ञाछन्दसोर्बहुलम्</p>
<hr />
<p>बहुलग्रहणात्कवचिटुअतरपदेऽपि भवति - अनुगायन्ति नयो गभिणय इति । एवं कृत्वा फाल्गुनीपौर्णमासीति प्रत्युदादाहरणोपपतिः, कर्मधारये पुंवद्भावः प्राप्नोति ।  ऊर्णम्रदा इति । ऊर्णावन् म्रदीयसीति यावत्, छान्दस ईयसीशब्दस्यारारः । तैतिरीयास्तु दीर्घमधीयते - ऊर्णाम्रदसं चास्तृणामीति ॥</p></div>