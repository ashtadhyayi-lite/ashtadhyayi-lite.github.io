<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.64.html"><button class="muted-button">Prev 1.1.64</button></a>
        <a href="1.1.66.html"><button class="muted-button">Next 1.1.66</button></a>
        </nav><h2 class="title">अलोऽन्त्यात् पूर्व उपधा</h2><p class="sname"><font color=blue>1-1-65 अलः अन्त्यात् पूर्वः उपधा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p>अन्त्यात् अलः पूर्वः उपधा </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p>शब्दे अन्तिमवर्णात् पूर्वम् विद्यमानस्य वर्णस्य 'उपधा' इति संज्ञा भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p>The second-last letter of a word is called उपधा.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p>धात्वादौ वर्णसमुदायेऽन्त्यादलः पूर्वो यो वर्णः सोऽलेव उपधासंज्ञो भवति । पच्, पठ् - अकारः । भिद्, छिद् - इकारः । बुध्, युध् - उकारः । वृत्, वृध् - ऋकारः । अलः इति किम् ? शिष्टः, शिष्टवान् - समुदायात् पूर्वस्य मा भूत् । उपधाप्रदेशाः <b>अत उपधायाः</b> <a href="7.2.115.html">7.2.115</a> इत्येवमादयः ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p>अन्त्यादलः पूर्वो वर्ण उपधासंज्ञः स्यात् ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p>अन्त्यादलः पूर्वो वर्ण उपधासंज्ञः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति  । एतासु अन्यतमा अस्ति 'उपधा' इति संज्ञा । <b>प्रत्येकम् शब्दस्य यः अन्तिमः वर्णः, तस्मात् पूर्वम् विद्यमानस्य वर्णस्य (इत्युक्ते, उपान्त्यवर्णस्य - the second-last letter) 'उपधा' इति संज्ञा भवति</b> - इति अस्य सूत्रस्य आशयः । यथा — </p>
<p><list></p>
<ol>
<li>
<p>'राम' इत्यस्य शब्दस्य वर्णविभागः - 'र्, आ, म्, अ' इति । अस्मिन् वर्णविभागे अन्तिमः वर्णः अकारः, तस्मात् पूर्वं विद्यमानः वर्णः मकारः । अतः अत्र मकारस्य 'उपधा' इति संज्ञा भवति ।</p>
</li>
<li>
<p>'रामम्' इत्यस्य शब्दस्य वर्णविभागः - 'र्, आ, म्, अ, म्' इति । अत्र अन्तिमः वर्णः मकारः, तस्मात् पूर्वं विद्यमानः वर्णः अकारः । अतः अत्र अकारस्य 'उपधा' इति संज्ञा भवति ।</p>
</li>
</ol>
<p></list></p>
<p><note>'उपधा' इति संज्ञा बहुषु स्थलेषु स्थानस्य निर्देशार्थम् अपि प्रयुज्यते । यथा, 'उपधायाम् विद्यमानः वर्णः' इत्युक्ते उपधास्थाने विद्यमानः वर्णः, तस्यैव अर्थः 'उपधासंज्ञकः वर्णः' इति ।</note></p>
<p><title>'उपधा'संज्ञायाः प्रयोजनम्</title></p>
<p>अष्टाध्याय्याम् 'उपधा'संज्ञायाः साक्षात् प्रयोगः बहुषु (40+) सूत्रेषु कृतः दृश्यते ।अनुवृत्तिरूपेण तु अन्येषु सूत्रेषु अपि अस्याः प्रयोगः भवितुम् अर्हति । अस्याः प्रयोगेण अष्टाध्याय्याम्  अनेके विधयः उक्ताः सन्ति । उदाहरणरूपेण अत्र द्वौ विधी अत्र दर्श्येते -</p>
<ol>
<li>यस्य धातोः अन्ते 'प'वर्गस्य वर्णः अस्ति तथा च उपधायाम् ह्रस्वः अकारः विद्यते, तस्मात् धातोः <b>पोरदुपधात्</b> <a href="3.1.98.html">3.1.98</a> इत्यनेन 'यत्' इति कृत्-प्रत्ययः भवति । प्रक्रिया इयम् —</li>
</ol>
<p><pr></p>
<p>गम्यते इति [कृद्वृत्तिः]</p>
<p>→ गम् + यत् [गम्-धातोः अन्ते पवर्गस्य वर्णः अस्ति, उपधासंज्ञकः च ह्रस्वः अकारः विद्यते । अतः अत्र <b>पोरदुपधात्</b> <a href="3.1.98.html">3.1.98</a> इत्यनेन 'यत्' प्रत्ययः भवति ।]</p>
<p>→ गम् + य [इत्संज्ञालोपः]</p>
<p>→ गम्य</p>
<p></pr></p>
<ol>
<li>यस्मिन् धातौ इत्संज्ञकः इकारः नास्ति, तस्य धातोः उपधा-नकारस्य कित्/ङित्-प्रत्यये परे <b>अनिदितां हल उपधायाः क्ङिति</b> <a href="6.4.24.html">6.4.24</a> इत्यनेन लोपः भवति । यथा, मन्थ्-धातोः क्त-प्रत्ययान्तरूपस्य प्रक्रियायाम् अङ्गस्य उपधायां विद्यमानस्य नकारस्य लोपं कृत्वा 'मथित' इति रूपं सिद्ध्यति । प्रक्रिया इयम् —</li>
</ol>
<p><pr></p>
<p>मन्थँ (विलोडने, भ्वादिः&lt;{1.48}&gt;)</p>
<p>→ मन्थ् + क्त [<b>निष्ठा</b> <a href="3.2.102.html">3.2.102</a> इति क्तप्रत्ययः]</p>
<p>→ मन्थ् + त [इत्संज्ञालोपः]</p>
<p>→ मन्थ् + इट् + त [<b>आर्धधातुकस्येड् वलादेः</b> <a href="7.2.35.html">7.2.35</a> इति इडागमः]</p>
<p>→ मथ् + इ + त [कित्-प्रत्यये परे अनिदित्-धातोः उपधा-नकारस्य  <b>अनिदितां हल उपधायाः क्ङिति</b> <a href="6.4.24.html">6.4.24</a> इत्यनेन लोपः]</p>
<p>→ मथित</p>
<p></pr></p>
<p><title>कुत्रचित् उपान्त्यभिन्नवर्णस्य निर्देशार्थम् अपि उपधाशब्दस्य प्रयोगः</title></p>
<p>यद्यपि अस्मिन् सूत्रे 'उपधा' इति संज्ञा उपान्त्यवर्णस्य निर्देशार्थम् पाठिता अस्ति; तथापि केषुचन स्थलेषु इयं संज्ञा 'विशिष्टात् वर्णात् पूर्वं विद्यमानः वर्णः' (The previous letter of a given letter) इत्यस्मिन् अर्थे अपि प्रयुक्ता दृश्यते । उदाहरणद्वयम् एतादृशम् —</p>
<ol>
<li><b>उपधायां च</b> <a href="8.2.68.html">8.2.68</a> इति सूत्रे विद्यमानेन 'उपधा'शब्देन  उपान्त्यवर्णस्य निर्देशः न भवति, अपितु शब्दस्य उपान्त्यवर्णात् पूर्वं विद्यमानस्य वर्णस्य निर्देशः क्रियते । 'उपधायाः अपि उपधायाम् विद्यमानः वर्णः' इति अत्र अर्थः सिद्ध्यति । यथा, 'कॄत्' धातोः णिच्-प्रत्ययस्य प्रक्रियायाम् आदौ <b>उपधायाश्च</b> <a href="7.1.101.html">7.1.101</a>, तदनन्तरं च <b>उपधायां च</b> <a href="8.2.78.html">8.2.78</a> इति द्वे सूत्रे प्रयुज्येते । तत्र, <b>उपधायाश्च</b> <a href="7.1.101.html">7.1.101</a> इति सूत्रेण अङ्गस्य उपधा-ऋकारस्य 'इर्' आदेशे कृते, ततः अस्मिन् आदेशे विद्यमानः यः रेफः, तस्मात् पूर्वं विद्यमानस्य इकारस्य दीर्घः <b>उपधायां च</b> <a href="8.2.68.html">8.2.68</a> इति  सूत्रेण विधीयते । सम्पूर्णा प्रक्रिया इयम् —</li>
</ol>
<p><pr></p>
<p>कॄतँ (संशब्दने, चुरादिः, &lt;{10.155}&gt;)</p>
<p>कॄत् + णिच्  [चुरादिगणस्य कॄत्-धातोः स्वार्थिकः णिच्-प्रत्ययः]</p>
<p>--&gt; कॄत् + इ [इत्संज्ञालोपः]</p>
<p>--&gt; किर् त् + इ [<b>उपधायाश्च</b> <a href="7.1.101.html">7.1.101</a> इति सूत्रेण अङ्गस्य उपधा-ॠकारस्य इकारादेशः । <b>उरण् रपरः</b> <a href="1.1.51.html">1.1.51</a> इति सः रपरः ]</p>
<p>--&gt; कीर् त् + इ [<b>उपधायां च</b> <a href="8.2.78.html">8.2.78</a> इति अङ्गस्य उपधायां विद्यमानः यः रेफः, तस्यापि उपधायां विद्यमानस्य इकारस्य दीर्घः भवति ]</p>
<p>--&gt; कीर्ति [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा । अग्रे अस्मात् धातोः यथायोग्यं तिङ्/कृत्प्रत्ययाः विधीयन्ते । </p>
<p></pr></p>
<ol>
<li><b>सान्तमहतः संयोगस्य</b> <a href="6.4.10.html">6.4.10</a> अस्मिन् सूत्रे 'उपधा' शब्दस्य अनवृत्तिः भवति । अयम् 'उपधा' शब्दः अत्र 'संयोगात् पूर्वम्' विद्यमानस्य वर्णस्य विषये प्रयुज्यते, न हि शब्दस्य उपान्त्यवर्णस्य विषये । यथा, विद्वान्-शब्दस्य सिद्धौ 'न्स्' इत्यमात् संयोगात् पूर्वम् विद्यमानः अकारः 'उपधा'शब्देन गृह्यते । प्रक्रिया इयम् —</li>
</ol>
<p><pr></p>
<p>विद्वस् + सुँ [प्रथमैकवचनस्य प्रत्ययः]</p>
<p>→ विद्व् न् स् + सुँ [<b>उगिदचां सर्वनामस्थाने अधातोः</b> <a href="7.1.70.html">7.1.70</a> इति नुमागमः]</p>
<p>→ विद्वान् स् सुँ [<b>सान्तमहतः संयोगस्य</b> <a href="6.4.10.html">6.4.10</a> इत्यने संयोगे विद्यमानस्य नकारस्य उपधायाम् विद्यमानस्य स्वरस्य दीर्घः]</p>
<p>→ विद्वान् स् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इत्यनेन सकारस्य लोपः]</p>
<p>→ विद्वान् [<b>संयोगान्तस्य लोपः</b> <a href="8.2.23.html">8.2.23</a> इत्यनेन सकारस्य लोपः]</p>
<p></pr></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p><b>अलोऽन्त्यात् पूर्व उपधा</b> - सखन्-स् इति स्थिते उपधाकार्यं वक्ष्यन्नुपधासंज्ञामाह — अलोन्त्यात् । 'अल' इति पञ्चमी,अन्त्या॑दिति सामानाधिकरण्यात् । अल्प्रत्याहारो वर्णपर्यायः । पूर्वोऽप्यलेव गृह्रते, साजात्यादित्याह — अन्त्यादल इत्यादिना । अलः किम्  । 'शिष्ट' इत्यत्र शास्धातौ आसिति संघातात्पूर्वशकारस्योपधात्वं न भवति । अन्यथाशास इदङ्हलो॑रिति शकारस्येकारप्रसङ्गः । वर्णग्रहणं किम्  । शास्धातौ 'शा' इति समुदायस्य उपधात्वं न भवति । अन्यथा 'शा' इति समुदायस्य इकारः स्यात् । न चालोन्त्यपरिभाषया आकारस्यैव इकारो भवतीति वाच्यं,नानर्थकेऽलोन्त्यविधि॑रिति तन्निषेधात् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.65
sutra: अलोऽन्त्यात् पूर्व उपधा</p>
<hr />
<p>समुदाय एवान्त्यो भवतीत्याह - धात्वादाविति । 'अलः' इति जसन्तं चेद् अन्त्यस्याविशेषितत्वात् समुदायादपि पूर्वस्य संज्ञायां शिष्ट इति शकारस्येत्वं स्याद्, असन्देहार्थमलित्येव च ब्रूयाद्; अतोऽन्त्यादित्यानया समानाधिकरणा पञ्चमीत्याह - अन्त्यादल इति । यद्येवम्, पूर्वस्याविशेषितत्वात् समुदायस्यापि संज्ञायां शिष्ट इति ' शा' इति समुदायस्येत्वं प्राप्नोति, 'अलोऽत्यस्य' इत्यन्त्यस्य भविष्यति । ङानर्थकेऽलोन्त्यविधिरनभ्यासविकारेषु', तत्र यथा-आभ्यामित्यत्र 'हलि लोपः' इद्रूपस्य विधीयमानो लोपोऽन्त्यस्य न भवति, तथात्रापि न स्याद्; अतोऽलोऽन्त्यात्पूर्वोऽलिति आह-अलेवेति । एवकारः पौनर्वचनिकः, यथान्त्योऽल्, एवं पूर्वोऽप्यलेवेति । कथं पुनर्द्धितीयसल्ग्रहणमन्तरेणायमर्थो लभ्यते ? लोकतः । लोके ह्यमीषां ब्राह्मणानामन्त्यात्पूर्व आनयतामित्युक्ते एक एवान्त्यात्पूर्वोऽनन्तर आनीयते, न समुदायः । संयोगोपधग्रहणं कृञर्थमित्यत्रावयवधर्मेण समुदायस्य संयोगस्योपधाव्यपदेशः । अकार इत्यादीनि रूपोदाहरणानि । कार्यं तु पाचक इत्यादौ 'अत उपधायाः' इति वृद्धिः । भेदक इत्यादौ 'पुनगन्तलघूपधस्य च' इति गुणः । शिष्ट इति । शासेर्निष्ठा, 'शास इदङ्हलोः' इतीत्वम्, 'शासिवसिघसीनां च' इति षत्वम् ॥</p></div>