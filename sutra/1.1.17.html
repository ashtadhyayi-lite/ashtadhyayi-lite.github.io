<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.16.html"><button class="muted-button">Prev 1.1.16</button></a>
        <a href="1.1.18.html"><button class="muted-button">Next 1.1.18</button></a>
        </nav><h2 class="title">उञः</h2><p class="sname"><font color=blue>1-1-17 उञः</font> <font color="DeepPink"> प्रगृह्यम्</font> <font color="ForestGreen">शाकल्यस्य इतौ अनार्षे</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.17
sutra: उञः</p>
<hr />
<p>शाकल्यस्य (मतेन) अनार्षे इतौ उञ्  प्रगृह्यम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.17
sutra: उञः</p>
<hr />
<p>'उञ्' इति निपातः अवैदिके 'इति' शब्दे परे शाकल्यस्य मतेन प्रगृह्यसंज्ञकः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.17
sutra: उञः</p>
<hr />
<p>According to Shakalya, the निपात 'उञ्', when followed by the word 'इति' in a non vedic context, gets the term 'प्रगृह्य'.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.17
sutra: उञः</p>
<hr />
<p>शाकल्यस्येतावनार्षे इति वर्तते । उञः प्रगृह्यसंज्ञा भवति इतौ शाकल्यस्याचार्यस्य मतेन । शाकल्यस्येति विभाषार्थम् । उ इति, विति ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.17
sutra: उञः</p>
<hr />
<p>उञ इतौ वा प्रागुक्तम् । उ इति । विति ॥ </p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.17
sutra: उञः</p>
<hr />
<p>'प्रगृह्यम्' इति  व्याकरणशास्त्रस्य अन्यतमा संज्ञा । अष्टाध्याय्याम् <b>ईदूदेद्द्विवचनं प्रगृह्यम्</b> <a href="1.1.11.html">1.1.11</a> इत्यतः <b>ईदूतौ च सप्तम्यर्थे</b> <a href="1.1.19.html">1.1.19</a> एतैः नवभिः सूत्रैः मिलित्वा प्रगृह्यसंज्ञा विधीयते । अस्य सूत्रसमूहस्य इदम् सप्तमं सूत्रम् । भाषायाम् प्रयुज्यमानस्य 'उञ्' इति निपातस्य 'इति' शब्दे परे अनेन सूत्रेण विकल्पेन प्रगृह्यसंज्ञा विधीयते ।</p>
<p><title>उञ्-शब्दः</title></p>
<p>'उञ्' इति कश्चन निपातः । <b>चादयोऽसत्वे</b> <a href="1.4.57.html">1.4.57</a> अनेन सूत्रेण निर्दिष्टे 'चादिगणे' अयं शब्दः वर्तते । <b>प्राग्रीश्वरान्निपाताः</b> <a href="1.4.56.html">1.4.56</a> अनेन सूत्रेण अस्य निपातसंज्ञा भवति ।   अस्य निपातस्य <b>निपात एकाजनाङ्</b> <a href="1.1.14.html">1.1.14</a> इत्यनेन नित्यरूपेण प्रगृह्यसंज्ञायां प्राप्तायाम्  'इति' शब्दे परे तस्य केवलम् शाकलस्य मतेन एव प्रगृह्यसंज्ञा भवति - इति अस्य सूत्रस्य आशयः । </p>
<p>'उञ्' अस्मिन् शब्दे विद्यमानः 'ञकारः' इत्संज्ञकः अस्ति, अतः तस्य प्रक्रियायाम् आदौ लोपः भवति ।</p>
<p><title>प्रयोजनम्</title></p>
<p>'उञ्'शब्दस्य प्रगृह्यसंज्ञायाः मुख्यम् प्रयोजनम् अस्ति <b>प्लुतप्रगृह्या अचि नित्यम्</b> <a href="6.1.125.html">6.1.125</a> इत्यनेन अच्सन्धौ प्रकृतिभावः । अतः 'उ इति' इत्यत्र संहितायाम् सत्याम् अपि सन्धिः न भवति ।</p>
<p><title>सूत्रे 'शाकल्यस्य' इति अनुवृत्तेः प्रयोजनम्</title></p>
<p>अस्मिन् सूत्रे 'शाकल्यस्य' इति अनुवृत्तिः विकल्पविधानार्थम् क्रियते । इत्युक्ते,  'उ इति' अस्मिन् प्रयोगे <b>उकारस्य विकल्पेन एव प्रगृह्यसंज्ञा भवति</b> इति आशयः । अतः विकल्पसंज्ञायाः अभावपक्षे <b>इको यणचि</b> <a href="6.1.77.html">6.1.77</a> इति यणादेशं कृत्वा 'विति' अयं प्रयोगः अपि सिद्ध्यति । </p>
<p><title>सूत्रे 'अनार्षे' इति अनुवृत्तेः प्रयोजनम्</title></p>
<p><b>वैदिकवाङ्मयस्य विषये तु 'इति' शब्दे परे 'उ' इत्यस्य निपातस्य शाकल्यमतेन अपि प्रगृह्यत्वम् नास्ति</b> । यथा - 'उ इति' अस्मिन् वैदिकवाक्ये उकारस्य प्रगृह्यसंज्ञा न भवति । <b>सम्बुद्धौ शाकल्यस्येतावनार्षे</b> <a href="1.1.16.html">1.1.16</a> इत्यस्मात् पूर्वसूत्रात् 'अनार्षे' इति शब्दस्य अनुवृत्तिं कृत्वा अयं बिन्दुः अत्र स्पष्टी भवति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.17
sutra: उञः</p>
<hr />
<p><b>उञ ऊँ</b> - ऊँ । इदमप्येकपदं सूत्रम् । ऊँ इति दीर्घस्याऽनुनासिकस्य ऊकारस्य लुप्तप्रथमाविभक्तिकस्य निर्देशः । उञ इत्यनुवर्तते, इतौ शाकल्यस्य प्रगृह्रमिति च । तदाह — उञ इताविति । ऊँ ईतीति । उक्तविधे ऊँकारादेशे रूपम् । प्रगृह्रत्वात्प्रकृतिभावः । एतदादेशाऽबावपक्षे पूर्वसूत्रेण प्रगृह्रत्वे सतिउ इती॑ति रूपम् । प्रगृह्रत्वस्याप्यभावे सति यणादेशेविती॑ति रूपमिति त्रीणि रूपाणि फलितानि । तदेवमुञ ऊँ इत्येकमेव सूत्रं विभज्य व्याख्यातम् । एकसूत्रत्वे तु उञ इतौ परे 'ऊँ' इत्ययं दीर्घोऽनुनासिकः प्रगृह्रश्चादेशः शाकल्यामते स्यात् । तदभावपक्षे तुनिपात एका॑जिति नित्यं प्रगृह्रत्वमित्येतावल्लभ्येत । ततश्च 'ऊँ इति 'उ इती॑ति रूपद्वयमेव स्यात्,विती॑ति रूपं न लभ्येत । अतो विभज्य व्याख्यातम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.17
sutra: उञः</p>
<hr />
<p>यद्ययमेको योगः स्याद् 'उञ ऊँ' इति यथापठितं सूत्रकारेण, ततः 'उञः' इत्यस्य श्रुतेनादेशेन सम्बन्धः स्याद्, न प्रगृह्यसंज्ञया; सा तु 'निपात एकाजनाङ्' इति नित्यैव स्यात्, शाकल्यश्रुत्यनुवृत्या चादेशे विकल्पिते रूपद्वयमेव स्याद्- उ इति, ऊ इतीति; न तु वितीति तृतीय । अतो विभज्य व्याचष्टे । तत्र यद्यपि पूर्वसूत्रेषु सामानाधिकरण्येन निर्देशात्प्रदेशेष्विव प्रगृह्यशब्दो द्विवचनाद्यभिधेयः, तथापीह षष्ठीनिर्देअषात्स्वरूपपदार्थकः सम्पद्यते । अत एवाह - उञः प्रगृह्यसंज्ञा भवतीति । प्रगृह्यमित्येषा संज्ञा भवतीत्यर्थः । पुर्वत्र तु द्विवचनं प्रगृह्यसंज्ञं भवतीत्युक्तम्, अनेन च प्रगृह्यसंज्ञाया एव विकल्पनाद्- उ इति, वितीति साधितं रूपद्वयम् ॥</p></div>