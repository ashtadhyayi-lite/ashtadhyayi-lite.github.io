<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.109.html"><button class="muted-button">Prev 5.1.109</button></a>
        <a href="5.1.111.html"><button class="muted-button">Next 5.1.111</button></a>
        </nav><h2 class="dev">विशाखाषाढादण् मन्थदण्डयोः</h2><p class="sname"><font color=blue>5-1-110 विशाखाषाढात् अण् मन्थदण्डयोः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">ठञ्</font> <font color="RoyalBlue">तत् अस्य</font> <font color="Magenta">प्रयोजनम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 5.1.110
sutra: विशाखाषाढादण् मन्थदण्डयोः</p>
<hr />
<p>'तत् अस्य प्रयोजनम्' (इति) विशाखा-आषाढात् मन्थ-दण्डयोः अण्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.1.110
sutra: विशाखाषाढादण् मन्थदण्डयोः</p>
<hr />
<p>'अस्य प्रयोजनम्' अस्मिन् अर्थे प्रथमासमर्थात् 'विशाखा' शब्दात् मन्थस्य निर्देशं कर्तुम्, तथा च 'आषाढा' शब्दात् दण्डस्य निर्देशं कर्तुमण् प्रत्ययः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.1.110
sutra: विशाखाषाढादण् मन्थदण्डयोः</p>
<hr />
<p>प्रयोजनम् इत्युक्ते उद्देशः / कारणम् / फलम्  (goal / purpose) । प्रथमासमर्थात् उद्देशवाचीशब्दात् 'अस्य' इत्यस्मिन् अर्थे  <b>प्रयोजनम्</b> <a href="5.1.109.html">5.1.109</a> इत्यनेन औत्सर्गिकरूपेण ठञ्-प्रत्यये प्राप्ते तं बाधित्वा वर्तमानसूत्रेण 'विशाखा' शब्दात् मन्थस्य निर्देशं कर्तुम्, तथा च  'आषाढा' शब्दात् दण्डस्य निर्देशं कर्तुमण्-प्रत्ययः भवति । क्रमेण पश्यामः -                   </p>
<p>1) 'विशाखा' शब्दात् 'मन्थ' (मन्थनार्थे प्रयुक्तः दण्डः) अस्मिन् अर्थे  अण् प्रत्ययः भवति । विशाखा प्रयोजनमस्य सः वैशाखः मन्थः । सः दण्डः यः मन्थनार्थम् विशाखानक्षत्रे प्रयुज्यते, सः वैशाखः मन्थः ।</p>
<p>2) 'आषाढा' शब्दात् 'दण्ड' (मुनीनाम् हस्ते अस्ति सः दण्डः) अस्मिन् अर्थे अण् प्रत्ययः भवति । आषाढा प्रयोजनमस्य सः आषाढः दण्डः । आषाढानक्षत्रे प्रयुज्यमानः दण्डः 'आषाढः' इति संज्ञां प्राप्नोति  ।                        </p>
<p>स्मर्तव्यम् - 'वैशाखः मन्थः तथा आषाढः दण्डः - एतौ द्वौ विशिष्टौ संज्ञावाचकशब्दौ स्तः । कस्यचन विशिष्टस्य मन्थस्य नाम 'वैशाख' इति अस्ति; तथा च कस्यचन विशिष्टस्य दण्डस्य नाम 'आषाढः दण्डः' इति वर्तते । एतयोः शब्दयोः व्युत्पत्यर्थमस्य सूत्रस्य निर्माणम् कृतमस्ति । </p>
<p>अत्र वार्त्तिकमेकं ज्ञातव्यम् - &lt;!चूडादिभ्यः उपसंख्यानम्!&gt; - 'चूडा' तथा 'श्रद्धा' - एताभ्यां शब्दाभ्यां 'प्रयोजनम्' अस्मिन् अर्थे अण् प्रत्ययः भवति ।  चूडा प्रयोजनमस्य चौडम् । श्रद्धा प्रयोजनमस्य तत् श्राद्धम् ।              </p>
<h2 id="kashika">Kashika</h2><a href="#">Up</a>
<hr />
<p>index: 5.1.110
sutra: विशाखाषाढादण् मन्थदण्डयोः</p>
<hr />
<p>विशाखाषढाशब्दाभ्यामण् प्रत्ययो भवति तदस्य प्रयोजनम् इत्येतस्मिन् विषये यथासङ्ख्यम् मन्थदण्डयोरभिधेययोः। विशाखा प्रयोजनमस्य वैशाखो मन्थः। आषाढो दण्डः। चूडादिभ्य उपसङ्ख्यानम्। चूडा प्रयोजनमस्य चौडम्। श्रद्धा प्रयोजनमस्य श्राद्धम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.1.110
sutra: विशाखाषाढादण् मन्थदण्डयोः</p>
<hr />
<p>आभ्यामण्स्यात्प्रयोजनमित्यर्थे क्रमान्मन्थदण्डयोर्थयोः । विशाखा प्रयोजनमस्य वैशाखो मन्थः । आषाढो दण्डः ।&lt;! चूडादिभ्य उपसंख्यानम् !&gt; (वार्तिकम्) ॥ चूडी, चौडम् । श्रद्धा, श्राद्धम् ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 5.1.110
sutra: विशाखाषाढादण् मन्थदण्डयोः</p>
<hr />
<p><b>विशाखाऽऽषाढादण् मन्थदण्डयोः</b> - विशाखाषाढात् । विशाखाशब्दादाषाढशब्दाच्च प्रथमान्तादस्य प्रयोजनमित्यर्थे अण् स्यात्, समुदायेन मन्थे दण्डे च क्रमाद्गम्ये सतीत्यर्थः । तदाह — आब्यामिति । स्थूणामेका निखाय तस्यां रज्जुद्वयमधरोत्तरमासज्य तयो रज्ज्वोर्मन्थनदण्ड ऊध्र्वमासज्यते । येन रज्ज्वा भ्रामितेन दधि विलोडते इति स्थितिः । तत्र स्थूणा मन्थ इत्युच्यते । मन्थानाख्यदण्डो दण्ड उच्यते । अनयोर्वैशाखशब्द आषाढशब्दश्च रूढौ । तत्रावयवार्थाभिनिवेशो न कर्तव्यः । चूडादिभ्य इति । चूडादिभ्यः प्रतमान्तेभ्योऽस्य प्रयोजनमित्यर्थे अणित्यर्थः । चौडमिति । चूडाप्रयोजनमस्येति विग्रहः । डलयोरभेदाच्चौलमित्यपि । श्राद्धमिति । श्रतद्धा प्रयोजनमस्येति विग्रहः । श्रद्धाशब्दादणि श्राद्धमित्यर्थः । अत्र प्रयोजनशब्दः कारणवाची । श्रद्धाहेतुकमिति यावत् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 5.1.110
sutra: विशाखाषाढादण् मन्थदण्डयोः</p>
<hr />
<p>विशाखा प्रयोजनमस्येति। विशाखाषाढशब्दौ रूढिरूपेण मन्थदण्डयोर्वर्तेते, तयोर्यथाकञ्चिद्व्युत्पत्तिः क्रियते। मन्थःउविलोडनदण्डः। आषाढःउव्रतीनां दण्डः। श्रद्धा प्रयोजनमस्येति। अत्र करणं प्रयोजनम् ॥</p></div>