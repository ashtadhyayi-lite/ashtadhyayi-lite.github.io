<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.2.112.html">
            <button class="muted-button">Prev 7.2.112</button>
        </a>
        <a href="7.2.114.html">
            <button class="muted-button">Next 7.2.114</button>
        </a>
        </nav><h2>Kashika</h2>
<hr />
<p>index: 7.2.113
sutra: हलि लोपः</p>
<hr />
<p>हलादौ विभक्तौ परतः इदमोऽककारस्य इद्रूपस्य लोपो भवति। आभ्याम्। एभिः। एभ्यः। एषाम्। एषु। नानर्थकेऽलोन्त्यविधिः इति सर्वस्य अयम् इद्रूपस्य लोपः। अथ वा न अयम् इल्लोपः। <em>अनाप्यकः</em> [[7.2.112]] इति अङ्ग्रहणमनुवर्तते।</p>
<h2>Siddhanta Kaumudi</h2>
<hr />
<p>index: 7.2.113
sutra: हलि लोपः</p>
<hr />
<p>अककारस्येदम इदो लोपः स्यादापि हलादौ ॥&lt;!नानर्थकेऽलोन्त्यविधिरनभ्यासविकारे !&gt; (वार्तिकम्) ॥ </p>
<h2>Laghu Siddhanta Kaumudi</h2>
<hr />
<p>index: 7.2.113
sutra: हलि लोपः</p>
<hr />
<p>अककारस्येदम इदो लोप आपि हलादौ। <em>नानर्थकेऽलोन्त्यविधिरनभ्यासविकारे</em> (परिभाषा)॥</p>
<h2>Balamanorama</h2>
<hr />
<p>index: 7.2.113
sutra: हलि लोपः</p>
<hr />
<p><em>हलि लोपः</em> - भ्यामादौ त्यदाद्यत्वे पररूपे च कृते 'अनाप्यकः' इति प्राप्ते-हलि लोपः । 'आप्यक' इति पूर्व सूत्रादनुवर्तते । 'इदमो मः' इत्यत 'इदम' इतिइदोऽय् पुंसी॑त्यत 'इद' इति 'अष्टनः' इत्यतो विभक्ताविति चानुवर्तते । हलीति विभक्तिविशेषणं । तदादिविधिः । तदाह-अककारस्येत्यादिना । अलोऽन्त्यपरिभाषया इदो दकारस्य लोपमाशङ्क्याह — नानर्थक इति । परिभाषेयमुपधासंज्ञासूत्रे भाष्ये स्थिता । इदम्शब्दे इदित्यस्यानर्थकत्वात्तदन्तस्येति न लभ्यते । ततश्च इदित्यस्य कृत्स्नस्यैव लोप इति भावः । अनभ्यासविकार इत्यनुक्तौ विभर्तीत्यादौमृञामित्, अर्तिपिपत्र्योश्चे॑तीत्त्वं कृत्स्नस्याभ्यासस्य स्यात् । द्वित्वे सति समुदायस्यैवार्थवत्त्वात् । 'हलि लोप' इत्यत्र लोपग्रहणपनीय 'हल्य' शित्येव सूत्रयितुमुचितम्, शित्त्वादिदः कृत्स्नस्याकारे पररूपेसुपि चे॑ति दीर्ङे आभ्यामित्यादिसिद्धेः ।</p>
<h2>Padamanjari</h2>
<hr />
<p>index: 7.2.113
sutra: हलि लोपः</p>
<hr />
<p>अन्ग्रहणमनुवर्तत इति । यद्यपि तत्प्रथमान्तम्, तथापि हलीति सप्तम्या तस्य षष्ठी प्रकल्प्यते ॥</p></div>