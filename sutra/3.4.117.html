<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.4.116.html"><button class="muted-button">Prev 3.4.116</button></a>
        <a href="4.1.1.html"><button class="muted-button">Next 4.1.1</button></a>
        </nav><h2>Kashika</h2>
<hr />
<p>index: 3.4.117
sutra: छन्दस्युभयथा</p>
<hr />
<p>छन्दसि विषये उभयथा भवति, सार्वधातुकमार्धधातुकं च। किं लिङेव अनन्तरः सम्बध्यते? न एतदस्ति, सर्वम् एव प्रकरणमपेक्ष्यैतदुच्यते। तिङ्शिदादि छन्दस्युभयथा भवति। वर्धन्तु त्वा सुष्टुतयः। आर्धधातुकत्वाण् णिलोपः। वर्धयन्तु इति प्राप्ते। शेषं च सार्वधातुकम् स्वस्तये नावमिवारुहेम। क्तिनः सार्वधातुकत्वादस्तेर्भूभावो न भवति। लिट् सार्वधातुकम् ससृवांसो विशृण्विरे। इम इन्द्राय सुन्विरे। लिङुभयथा भवति। उप स्थेयाम शरणा वृहन्ता। सार्वधातुकत्वात् लिङः सलोपः, आर्धधातुकत्वातेत्वम्। <b>व्यत्ययो बहुलम्</b> <a href="3.1.85.html">3.1.85</a> इत्यस्य एव अयं प्रपञ्चः। इति श्रीजयादित्यविरचितायां काशिकायां वृत्तौ तृतीयाध्यायस्य चतुर्थः पादः। चतुर्थोऽध्यायः प्रथमः पादः।</p>
<h2>Siddhanta Kaumudi</h2>
<hr />
<p>index: 3.4.117
sutra: छन्दस्युभयथा</p>
<hr />
<p>धात्वधिकारे उक्तः प्रत्ययः सार्वधातुकार्धधातुकोभयसंज्ञः स्यात् । वर्धन्तु त्वा सुष्टुतयः (वर्ध॑न्तु त्वा सुष्टु॒तयः॑) । वर्धयन्त्वित्यर्थः । आर्धधातुकत्वाण्णिलोपः । विशृण्विरे (विशृ॑ण्विरे) । सार्वधातुकत्वात् श्नुः शृभावश्च । हुश्नुवोः - &lt;{SK2387}&gt; इति यण् । आदृगमहनजनः किकिनौ लिट् च - &lt;{SK3151}&gt; । आदन्तादृवर्णान्ताद्गमादेश्च किकिनौ स्तस्तौ च लिड्वत् । बभ्रिर्वज्रम् (ब॒भ्रिर्वज्र॑म्) । पपिः सोमम् (प॒पिः सोम॑म्) । ददिर्गाः (द॒दिर्गाः) । जग्मिर्युवा (ज॒ग्मि॒र्युवा॑) । जघ्निर्वृत्रममित्रियम् (जघ्नि॑र्वृ॒त्रम॑मि॒त्रिय॑म्) । जज्ञिः । लिड्वद्भावादेव सिद्धे ऋच्छत्यॄताम् - &lt;{SK2383}&gt; इति गुणबाधनार्थं कित्त्वम् । बहुलं छन्दसि - &lt;{SK3578}&gt; इत्युत्वम् । ततुरिः । जगुरिः ॥ </p>
<h2>Padamanjari</h2>
<hr />
<p>index: 3.4.117
sutra: छन्दस्युभयथा</p>
<hr />
<p>सर्वमेव प्रकरणमिति ।'तिङसित्सार्वधातुकम्'  इत्यारभ्य चतुः सूत्रीप्रकरणम् । भूभावो न भवतीति । तदानीभेवार्धधातुकत्वात्'श्नसोरल्लोपः'  इत्यस्याभावः ॥</p></div>