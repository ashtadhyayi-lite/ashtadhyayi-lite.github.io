<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.3.32.html"><button class="muted-button">Prev 6.3.32</button></a>
        <a href="6.3.34.html"><button class="muted-button">Next 6.3.34</button></a>
        </nav><h2>Kashika</h2>
<hr />
<p>index: 6.3.33
sutra: पितरामातरा च च्छन्दसि</p>
<hr />
<p>पितरामातरा इति छन्दसि निपात्यते। आ मा गन्तां पितरामातरा च। पूर्वपदस्य अराङादेशो निपात्यते। उत्तरपदे तु <b>सुपां सुलुक् पूर्वसवर्णाऽआच्छेयाडाड्यायाजालः</b> <a href="7.1.39.html">7.1.39</a> इति आकारादेशः। तत्र <b>ऋतो ङिसर्वनामस्थानयोः</b> <a href="7.3.110.html">7.3.110</a> इति गुणः। छन्दसि इति किम्? मातापितरौ।</p>
<h2>Siddhanta Kaumudi</h2>
<hr />
<p>index: 6.3.33
sutra: पितरामातरा च च्छन्दसि</p>
<hr />
<p>द्वन्द्वे निपातः । आ मा गन्तां पितरा मातरा च (आ मा॑ गन्तां पि॒तरा॑ मा॒तरा॑ च) । चाद्विपरीतमपि । न मातरा पितरा नू चिदिष्टौ (न मा॒तारा॑ पि॒तरा॒ न चि॑दि॒ष्टौ) । समानस्य छन्दस्यमूर्धप्रभृत्युदर्केषु &lt;{SK1012}&gt; समानस्य सः स्यान्मूर्धादिभिन्ने उत्तरपदे । सगर्भ्यः ।&lt;!छन्दसि स्त्रियां बहुलम् !&gt; (वार्तिकम्) ॥ विष्वद्गेवयोरद्र्यदेशः । विश्वाची च घृताची च (वि॒श्वाची॑ च घृ॒ताची॑च) । देवद्रीची नयत देवयन्तः (देव॒द्रीची॑ नयत देव॒यन्तः॑) । कद्रीची (क॒द्रीची॑) ॥</p></div>