<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.118.html">
            <button class="muted-button">Prev 6.4.118</button>
        </a>
        <a href="6.4.120.html">
            <button class="muted-button">Next 6.4.120</button>
        </a>
        </nav><h2>Kashika</h2>
<hr />
<p>index: 6.4.119
sutra: घ्वसोरेद्धावभ्यासलोपश्च</p>
<hr />
<p>घुसंज्ञाकानामङ्गानामस्तेश्च एकारादेशो भवति हौ परतः अभ्यासलोपश्च। देहि। धेहि। अस्तेः <em>श्नसोरल्लोपः</em> [[6.4.111]]। इत्यकारलोपः, एधि। शिदयम् लोपः, तेन सर्वस्याभ्यासस्य भवति।</p>
<h2>Siddhanta Kaumudi</h2>
<hr />
<p>index: 6.4.119
sutra: घ्वसोरेद्धावभ्यासलोपश्च</p>
<hr />
<p>घोरस्तेश्चैत्वं स्याद्धौ परेऽभ्यासलोपश्च । आभीयत्वेनैत्वास्यासिद्धत्वाद्धेर्धिः । श्नसोरल्लोपः-&lt;{SK2469}&gt;इत्यल्लोपः । एधि । तातङ्पक्षे एत्वं न । परेण तातङा बाधात् । [(परिभाषा - ) सकृद्गताविति न्यायात्] । स्तात् । स्तम् । स्त । असानि । असाव । असाम । अस्तिसिच-&lt;{SK2225}&gt;इतीट् । आसीत् । श्नसो-&lt;{SK2469}&gt; इत्यल्लोपस्याभीयत्वेनासिद्धत्वादाट् । आस्ताम् । आसन् । स्यात् । भूयात् । अभूत् । सिचोऽस्तेश्च विद्यमानत्वेन विशेषणादीण्न ॥</p>
<h2>Laghu Siddhanta Kaumudi</h2>
<hr />
<p>index: 6.4.119
sutra: घ्वसोरेद्धावभ्यासलोपश्च</p>
<hr />
<p>घोरस्तेश्च एत्त्वं स्याद्धौ परे अभ्यासलोपश्च। एत्त्वस्यासिद्धत्वाद्धेर्धिः। श्नसोरित्यल्लोपः। तातङ्पक्षे एत्त्वं न, परेण तातङा बाधात्। एधि, स्तात्। स्तम्। स्त। असानि। असाव। असाम। आसीत्। आस्ताम्। आसन्। स्यात्। स्याताम्। स्युः। भूयात्। अभूत्। अभविष्यत्॥ {$ {! 18 इण् !} गतौ $} ॥ एति। इतः॥</p></div>