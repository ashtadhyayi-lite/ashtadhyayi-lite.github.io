<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.4.84.html"><button class="muted-button">Prev 3.4.84</button></a>
        <a href="3.4.86.html"><button class="muted-button">Next 3.4.86</button></a>
        </nav><h2>Sandhi Samaasa Split</h2>
<hr />
<p>index: 3.4.85
sutra: लोटो लङ्वत्</p>
<hr />
<p>लोटः लङ्वत् </p>
<h2>Neelesh Sanskrit Brief</h2>
<hr />
<p>index: 3.4.85
sutra: लोटो लङ्वत्</p>
<hr />
<p>लोट्-लकारस्य प्रत्ययाः लङ्लकारवत् एव सन्ति । </p>
<h2>Neelesh English Brief</h2>
<hr />
<p>index: 3.4.85
sutra: लोटो लङ्वत्</p>
<hr />
<p>The प्रत्ययाः of the लोट्-लकार are derived in the same way as that of the लङ्लकार.</p>
<h2>Neelesh Sanskrit Detailed</h2>
<hr />
<p>index: 3.4.85
sutra: लोटो लङ्वत्</p>
<hr />
<p>एतत अतिदेशसूत्रम् । अनेन सूत्रेण लङ्-लकारस्य गुणाः लोट्-लकारे आरोप्यन्ते । इत्युक्ते, लङ्-लकारविशिष्टं प्रत्ययकार्यम् लोट्-लकारस्य विषये अपि भवति इत्यर्थः । यथा -</p>
<ol>
<li>
<p><b>तस्थस्थमिपाम् तान्तन्तामः</b> <a href="3.4.101.html">3.4.101</a> इत्यनेन लङ्लकारस्य विषये  तस्-प्रत्ययस्य ताम्-आदेशः, थस्-प्रत्ययस्य तम्-आदेशः, थ-प्रत्ययस्य त-आदेशः तथा मिप्-प्रत्ययस्य अम्-आदेशः भवति । मिप्-प्रत्ययादेशं विहाय अत्र निर्दिष्टाः अन्ये आदेशाः लोट्-लकारस्य विषये अपि भवन्ति । यथा - पठ् धातोः लोट्लकारस्य मध्यमपुरुषद्विवचनस्य रूपम् 'पठतम्' अत्र तम्-प्रत्ययः अनेनैव सूत्रेण लभ्यते ।</p>
</li>
<li>
<p><b>नित्यं ङितः</b> <a href="3.4.99.html">3.4.99</a> इत्यनेन लङ्-लकारस्य विषये  वस्-मस्-प्रत्यययोः सकारस्य लोपः भवति । लोट्लकारस्य विषये अपि अनेन सूत्रेण अयं लोपः जायते । यथा - पठ् धातोः लोट्लकारस्य  उत्तमपुरुषद्विवचनस्य रूपम् 'पठाव' अत्र व-प्रत्ययः अनेनैव सूत्रेण लभ्यते ।</p>
</li>
</ol>
<p>ज्ञातव्यम् - </p>
<ol>
<li>
<p><b>लुङ्लङ्लृक्ष्वडुदात्तः</b> <a href="6.4.71.html">6.4.71</a> इत्यनेन लङ्लकारस्य विषये अङ्गस्य अडागमः भवति । इदमपि लङ्-विशिष्टम् कार्यम्, परन्तु इदम् कार्यमङ्गकार्यमस्ति, प्रत्ययकार्यम् न । अतः वर्तमानसूत्रेण एतत् कार्यम् न गृह्यते । अस्मिन् विषये काशिकाकारः वदति -  'विदः लटः वा <a href="3.4.83.html">3.4.83</a> इत्यतः वाग्रहणमनुवर्तते' । इत्युक्ते, पूर्वसूत्रात् 'वा' इत्यस्य अनुवृत्तिम् स्वीकृत्य अत्र तस्य अर्थः 'व्यवस्थितविभाषा' इति स्वीकरणीयः ।  व्यवस्थितविभाषा इत्युक्ते 'सूत्रेण उक्तं कार्यम् केषुचन प्रयोगेषु नित्यं भवति, केषुचन अन्येषु प्रयोगेषु नैव भवति' इत्यर्थः । अत्र लोट्-लकारस्य लङ्-लकारवत् कार्यमडागमादिषु विषयेषु न भवतीति निर्देष्टुम् एतत् आवश्यकम् ।</p>
</li>
<li>
<p>यद्यपि अनेन सूत्रेण लोट्लकारः लङ्वत् कार्यं करोति इत्युच्यते, तथापि लोट्-लकारविशिष्टाः प्रत्ययादेशाः पाठिताः सन्ति चेत् ते एव भवन्ति । यथा - </p>
</li>
</ol>
<p>अ) मिप्-प्रत्ययस्य लोट्-लकारस्य विषये <b>मेर्नि</b> <a href="3.4.89.html">3.4.89</a> इत्यनेन नि-आदेशः विधीयते, अतः मिप्-प्रत्ययार्थम् <b>तस्थस्थमिपाम् तान्तन्तामः</b> <a href="3.4.101.html">3.4.101</a>  इत्यस्य प्रयोगः न भवति ।                               </p>
<p>आ)  <b>इतश्च</b> <a href="3.4.100.html">3.4.100</a> इत्यनेन लङ्लकारस्य प्रत्ययेषु उपस्थितस्य इकारस्य लोपः विधीयते । तस्य अपवादरूपेण लोट्लकारस्य विषये <b>एरुः</b> <a href="3.4.86.html">3.4.86</a> इति इकारस्य उकारादेशः भवति ।</p>
<h2>Kashika</h2>
<hr />
<p>index: 3.4.85
sutra: लोटो लङ्वत्</p>
<hr />
<p>अतिदेशोऽयम्। लोटो लङ्वत् कार्यं भवति। तामादयः, सलोपश्च। पचताम्। पचतम्। पचत। पचाव। पचाम। अडाटौ कस्मान् न भवतः, तथा झेर्जुसादेशः <b>लङः शाकटायनस्य एव</b> <a href="3.4.111.html">3.4.111</a> इति वान्तु, यान्तु? <b>विदो लटो वा</b> <a href="3.4.83.html">3.4.83</a> इत्यतो वाग्रहणमनुवर्तते, सा च व्यवस्थितविभाषा भविष्यति।</p>
<h2>Siddhanta Kaumudi</h2>
<hr />
<p>index: 3.4.85
sutra: लोटो लङ्वत्</p>
<hr />
<p>लोटो लङ इव कार्यं स्यात् । तेन तामादयः सलोपश्च । तथा हि ॥</p>
<h2>Laghu Siddhanta Kaumudi</h2>
<hr />
<p>index: 3.4.85
sutra: लोटो लङ्वत्</p>
<hr />
<p>लोटस्तामादयस्सलोपश्च॥</p>
<h2>Balamanorama</h2>
<hr />
<p>index: 3.4.85
sutra: लोटो लङ्वत्</p>
<hr />
<p><b>लोटो लङ्वत्</b> - लोटो लङ्वत् । लङ इव लङ्वत् ।तत्र तस्येवे॑ति षष्ठन्ताद्वतिः । तदाहलोटो लङ इवेति । ननु तर्हिलुङ्लङ्लृङ्क्ष्वडुदात्त॑ इत्यडागमोऽपि स्यादित्यत आह —  तेनेति । लङ इति स्थानषष्ठन्ताद्वतिप्रत्ययाश्रयणेनेत्यर्थः । अडागमस्तु न लङो विधीयते, किन्तु लङि अङ्गस्येति भावः । केन तामादयः, केन वा सलोप इत्यत आह — तथा हीति । तामादयः सलोपश्च यथा ज्ञायन्ते तथा स्पष्टमुच्यन्त इत्यर्थः । </p>
<h2>Padamanjari</h2>
<hr />
<p>index: 3.4.85
sutra: लोटो लङ्वत्</p>
<hr />
<p>लोटो लङ्वत्कार्यं भवतीति । अत्र लोडादेशेषु लोट्शब्दो वर्तते, लङदेशेषु च लङ्शब्दः, लोडादेशानां लङदेशवत्कार्यं भवतीत्यर्थः, तदाह - तामादयः सलोपश्चेति । यद्यप्येते लङ्याहत्य न विहितास्तथापि लङ्दृष्टित्वादतिदिश्यन्ते । अडाटौ कस्मान्न भवतीति । लङ्येवाहत्य विहितत्वात्, प्रत्युत तचोरेवातिदेशो युक्त इति प्रश्नः । तथा झेर्जुसादेश इति । कस्मान्न भवतीति विभक्तिविपरिणामेनानुषङ्गः ।'लङ्ः शाकटायनस्य'  इति जुस्भावोऽपि लङ् एवाहत्य विहितः । इह तु जाग्रतु, विदन्तु'सिजभ्यस्तविदिभ्यश्च'  इति लङ् दृष्टो जुस्भाविः प्राप्नोति । वाग्रहणमनुवर्तत इति । लोट इत्युपमेये षष्ठीनिर्देशादुपमानं पष्ठ।ल्न्तं विज्ञायते - लङे यत्कार्यं तल्लोटो भवतीति, न तु लङ् यित्कार्यं तल्लोटीत्यडाटोः परिहारान्तरम् । झेर्जुस्भावस्य तु परिहारान्तरम्'लङ्ः शाकटायनस्य'  इत्यत्र स्वयमेव वक्ष्यति ॥</p></div>