<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.47.html">
            <button class="muted-button">Prev 3.4.47</button>
        </a>
        <a href="3.4.49.html">
            <button class="muted-button">Next 3.4.49</button>
        </a>
        </nav><h2>Kashika</h2>
<hr />
<p>index: 3.4.48
sutra: हिंसार्थानां च समानकर्मकाणाम्</p>
<hr />
<p>तृतीयायाम् इत्येव। हिंसा प्राण्युपघातः। तदर्थानां धातूनामनुप्रयोगधातुना समानकर्मकाणां तृतीयान्ते उपपदे णमुल् प्रत्ययो भवति। दण्डोपघातं गाः कालयति, दण्डेनोपघातम्। दण्डताडम्, दण्डेन ताडम्। समानकर्मकाणाम् इति किम्? चोरं दण्डेनोपहत्य गोपालको गाः कालयति।</p>
<h2>Siddhanta Kaumudi</h2>
<hr />
<p>index: 3.4.48
sutra: हिंसार्थानां च समानकर्मकाणाम्</p>
<hr />
<p>तृतीयान्ते उपपदेऽनुप्रयोगधातुना समानकर्मकाद्धिंसार्थात् णमुल् स्यात् । दण्डोपघातं गाः कालयति । दण्डेनोपघातम् । दण्डताडम् । समानकर्मकाणामिति किम् । दण्डेन चोरमाहत्य गाः कालयति ॥</p>
<h2>Padamanjari</h2>
<hr />
<p>index: 3.4.48
sutra: हिंसार्थानां च समानकर्मकाणाम्</p>
<hr />
<p>'धातुसम्बन्वे'  इत्यधिकारादनुप्रयोगधातुना समानकर्मत्वं विज्ञायते, इत्याह - अनुप्रयोगधातुनासमानकर्मकाणामिति । कालयति ।'कल विक्षेपे'  चुरादिः । दण्डताडमिति ।'तड आघाते'  चुरादिरेव । उपहत्येति ।'वा ल्यपि'  इत्यनुनासिकलोपः, ह्रस्वस्य तुक् ॥</p></div>