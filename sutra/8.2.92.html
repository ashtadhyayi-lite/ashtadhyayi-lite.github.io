<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.2.91.html">
            <button class="muted-button">Prev 8.2.91</button>
        </a>
        <a href="8.2.93.html">
            <button class="muted-button">Next 8.2.93</button>
        </a>
        </nav><h2>Kashika</h2>
<hr />
<p>index: 8.2.92
sutra: अग्नीत्प्रेषणे परस्य च</p>
<hr />
<p>अग्नीधः प्रेषणमग्नीत्प्रेषणम्। तत्रादेः प्लुतो भवति परस्य च। आ3 श्रा3वय। ओ3 श्रा3वय। अत्र एव अयं प्लुत इष्यते। तेन इह न भवति, अग्नीदग्नीन् वि हर बर्हिः स्तृणाहि इति। तदर्थं केचिद् वक्ष्यमाणं विभाष इत्यभिसम्बध्नन्ति, सा च व्यवस्थितविभाषा इति। अपर आह सर्व एव प्लुतः साहसमनिच्छता विभाष विज्ञेयः इति। इह तु, उद्धर3 उद्धर, अभिहर3 अभिहर इति छान्दसः प्लुतव्यत्ययः। यज्ञकर्मणि इत्येव, ओ श्रावय।</p>
<h2>Siddhanta Kaumudi</h2>
<hr />
<p>index: 8.2.92
sutra: अग्नीत्प्रेषणे परस्य च</p>
<hr />
<p>अग्नीधः प्रेषणे आदेः प्लुतस्तस्मात्परस्य च । ओ3श्रा3वय ।</p>
<h2>Padamanjari</h2>
<hr />
<p>index: 8.2.92
sutra: अग्नीत्प्रेषणे परस्य च</p>
<hr />
<p>अत्रैवायं प्लुत इष्यत इति । ओस्वधेत्याश्रवणमित्यत्र तु तत्स्थानापन्नात्वाद्भवति । आ3स्वधेति । तथा चाश्वलायनः -ठ्नित्याः प्लुतयःऽ इति । उद्धर3 उद्धरेति । चापले द्विर्वचनम् ॥</p></div>