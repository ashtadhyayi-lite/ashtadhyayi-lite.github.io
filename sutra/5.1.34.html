<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.33.html">
            <button class="muted-button">Prev 5.1.33</button>
        </a>
        <a href="5.1.35.html">
            <button class="muted-button">Next 5.1.35</button>
        </a>
        </nav><h2>Kashika</h2>
<hr />
<p>index: 5.1.34
sutra: पणपादमाषशताद्यत्</p>
<hr />
<p>अध्यर्धपूर्वाद् द्विगोः इत्येव। अध्यर्धपूर्वाद् द्विगोश्च पणपादमाषशतशब्दान्तातार्हीयेष्वर्थेषु यत् प्रत्ययो भवति। अव्यर्धपण्यम्। द्विपण्यम्। त्रिपण्यम्। पाद अध्यर्धपाद्यम्। द्विपाद्यम्। त्रिपाद्यम्। पद्भावो न भवति <em>पद् यत्यतदर्थे</em> [[6.3.53]] इति। प्राण्यङ्गस्य स इष्यते। इदं तु परिमाणम्। माष अध्यर्धमाष्यम्। द्विमास्यम्। त्रिमास्यम्। शत अध्यर्धशत्यम्। द्विशत्यम्। त्रिशत्यम्।</p>
<h2>Siddhanta Kaumudi</h2>
<hr />
<p>index: 5.1.34
sutra: पणपादमाषशताद्यत्</p>
<hr />
<p>अध्यर्धपण्यम् । द्विपण्यम् । अध्यर्धपाद्यम् । द्विपाद्यम् । इह पादः पत् &lt;{SK414}&gt; इति न । यस्य-&lt;{SK311}&gt; इति लोपस्य स्थानिवद्भावात् । पद्यत्यतदर्थे &lt;{SK991}&gt; इत्यपि न, प्राण्यङ्गार्थस्यैव तत्र ग्रहणात् ॥</p>
<h2>Balamanorama</h2>
<hr />
<p>index: 5.1.34
sutra: पणपादमाषशताद्यत्</p>
<hr />
<p><em>पणपादमाषशतादत्</em> - प्राण्यङ्गार्थस्येति । व्याख्यानादिति भावः । इह सूत्रे पणमाषसाहचर्यात्पादशब्दोऽपि परिमाणविशेषवाची गृह्रते । </p>
<h2>Padamanjari</h2>
<hr />
<p>index: 5.1.34
sutra: पणपादमाषशताद्यत्</p>
<hr />
<p>पद्बावोऽत्र न भवतीति।'पद्यत्यतदर्थे'  इत्यनेन। किं कारणमित्याह - प्राण्यङ्गस्येति।'पादस्य पदाज्यातिगोपहतेषु'  इत्यत्र तावत् प्राण्यङ्गस्य पादस्य ग्रहणं तस्यैवाज्यादिभिर्गतिवचनैः सबन्धसद्भावात् पद्यतीत्यादावपि तस्यैवानुवृत्तिः। इह तु परिमाणमिति। गृह्यते इति शेषः। पणमाभ्यां साहचर्यादिति भावः ॥</p></div>