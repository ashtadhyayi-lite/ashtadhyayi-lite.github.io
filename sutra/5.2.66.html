<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.65.html">
            <button class="muted-button">Prev 5.2.65</button>
        </a>
        <a href="5.2.67.html">
            <button class="muted-button">Next 5.2.67</button>
        </a>
        </nav><h2>Kashika</h2>
<hr />
<p>index: 5.2.66
sutra: स्वाङ्गेभ्यः प्रसिते</p>
<hr />
<p>तत्र इत्येव, कनिति च। स्वाङ्गवाचिभ्यः शब्देभ्यः तत्र इति सप्तमीसमर्थेभ्यः प्रसिते इत्येतस्मिन्नर्थे कन् प्रत्ययो भवति। प्रसितः प्रसक्तस् तत्परः इत्यर्थः। केशेषु प्रसितः केशकः। केशादिरचनायां प्रसक्त एवमुच्यते। बहुवचनं स्वाङ्गसमुदायशब्दादपि यथा स्यात्। दन्तौष्ठकः। केशनखकः।</p>
<h2>Siddhanta Kaumudi</h2>
<hr />
<p>index: 5.2.66
sutra: स्वाङ्गेभ्यः प्रसिते</p>
<hr />
<p>केशेषु प्रसितः केशकः । तद्रचनायां तत्पर इत्यर्थः ॥</p>
<h2>Balamanorama</h2>
<hr />
<p>index: 5.2.66
sutra: स्वाङ्गेभ्यः प्रसिते</p>
<hr />
<p><em>स्वाङ्गेभ्यः प्रसिते</em> - स्वाङ्गेभ्यः प्रसिते । तत्रेत्यनुवर्तते । स्वाङ्गेभ्यः सप्तम्यन्तेभ्यः प्रसितेऽर्थे कन्स्यादित्यर्थः । प्रसितः=उत्सुकः । तद्रचनायामिति । वेण्यादिग्रथने इत्यर्थः । अत्रैवार्थेऽस्य साधुत्वम्, व्याख्यानादिति भावः । </p>
<h2>Padamanjari</h2>
<hr />
<p>index: 5.2.66
sutra: स्वाङ्गेभ्यः प्रसिते</p>
<hr />
<p>प्रसितः प्रसक्त इति।'षिञ् बन्धेने'  कर्मणि क्तः, यो यत्र प्रसक्तः स तत्र प्रकर्षेण बद्ध इव भवतीत्युपमानादिदमभिधानम्। केशेषु प्रसित इति।'प्रसितोत्सुकाभ्यां तृतीय च'  इति सप्तमी। केशादिरचनायामिति। केशादिस्थायां रचनायां केशादिशब्दस्य वृत्ति दर्शयति। एतश्च क्रियाविषयत्वात् प्रसक्लेलेभ्यते। बहुवचनमित्यादि। स्वरूपविधिनिरासार्थं तु बहुवचनं न भवति, ठद्रवम्ऽ इत्यादिना स्वाङ्गस्य परिभाषितत्वेन स्वरूपग्रहणासम्भवत् ॥</p></div>