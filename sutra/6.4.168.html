<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.167.html">
            <button class="muted-button">Prev 6.4.167</button>
        </a>
        <a href="6.4.169.html">
            <button class="muted-button">Next 6.4.169</button>
        </a>
        </nav><h2>Kashika</h2>
<hr />
<p>index: 6.4.168
sutra: ये चाभावकर्मणोः</p>
<hr />
<p>यकारादौ च तद्धिते अभावकर्मणोरर्थयोः अन् प्रकृत्या भवति। सामसु साधुः सामन्यः। वेमन्यः अभावकर्मणोः इति किम्? राज्ञो भावः कर्म वा राज्यम्। राजनिति पुरोहितादिषु पठ्यते, ततोऽयं यक्प्रत्ययः।</p>
<h2>Siddhanta Kaumudi</h2>
<hr />
<p>index: 6.4.168
sutra: ये चाभावकर्मणोः</p>
<hr />
<p>यादौ तद्धिते परेऽन्प्रकृत्या स्यान्न तु भावकर्मणोः । राजन्यः । श्वशुर्यः । जातिग्रहणाच्छूद्रादावुत्पन्नो राजनः ॥</p>
<h2>Laghu Siddhanta Kaumudi</h2>
<hr />
<p>index: 6.4.168
sutra: ये चाभावकर्मणोः</p>
<hr />
<p>यादौ तद्धिते परेऽन् प्रकृत्या स्यान्न तु भावकर्मणोः। राजन्यः। जातावेवेति किम्? -</p>
<h2>Balamanorama</h2>
<hr />
<p>index: 6.4.168
sutra: ये चाभावकर्मणोः</p>
<hr />
<p><em>ये चाभावकर्मणोः</em> - ये चाभा । अनिति पूर्वसूतद्रमनुवर्तते ।प्रकृत्यैका॑जित्यतः प्रकृत्येति । अङ्गाधिकारलब्धप्रत्ययो यकारेण विशिष्यते । तदादिविधिः । तदाह-यादाविति । राजन्य इति ।क्षत्रियात्क्षात्रयायां स्वभार्यायामुत्पन्नो राजन्य॑ इति धर्मशास्त्रेषु प्रसिद्धम् । यत्प्रत्यये प्रकृतिभावान्न टिलोपः । शूद्रादाविति क्षत्रियाच्छूद्रायां वा तदन्यस्यां वा अनूढायामुत्पन्न इत्यर्थः । राजन इति । अणि रूपम् । तत्र 'नस्तद्धिते' इति टिलोपे प्राप्ते —  ।</p></div>