<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.64.html"><button class="muted-button">Prev 6.1.64</button></a>
        <a href="6.1.66.html"><button class="muted-button">Next 6.1.66</button></a>
        </nav><h2 class="title">णो नः</h2><p class="sname"><font color=blue>6-1-65 णः नः</font> <font color="DeepPink"> उपदेशे</font> <font color="ForestGreen">धात्वादेः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p>उपदेशे धात्वादेः णः नः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p>धातोः औपदेशिकस्वरूपे आदिस्थस्य णकारस्य नकारादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p>A णकार present at the beginning of औपदेशिक form of a धातु is converted to नकार.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p>धातोरादेः इत्यनुवर्तते। धातोरादेर्णकारस्य नकार आदेशो भवति। णीञ् नयति। णम नमति। णह नह्यति। धात्वादेः इत्येव, अणति। सुब्धातोरयमपि नेष्यते, णकारम् इच्छति णकारीयति। <b>उपसर्गादसमासेऽपि णोपदेशस्य</b> <a href="8.4.14.html">8.4.14</a> इत्यत्र णत्वविधेर्व्यवस्थार्थं णादयो धात्वः केचिदुपदिष्यन्ते। के पुनस् ते? ये तथा पठ्यन्ते। अथवा लक्षणं क्रियते, सर्वे णादयो णोपदेशाः, नृतीनन्दिनर्दिनक्कनाटिनाथृनाधृवर्जम्।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p>धातोरादेर्णस्य नः स्यात् । णोपदेशास्त्वनदर्-नाटि-नाथ्-नाध्-नन्द्-नक्क-नॄ-नृतः । इति भाष्यफलितम् । नाटेर्दीर्घार्हस्य पर्युदासाद्धटादिर्णोपदेश एव । तवर्गचतुर्थान्तनाधतेर्नॄनद्योश्च केचिण्णोपदेसतामाहुः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p>धात्वादेर्णस्य नः। णोपदेशास्त्वनर्द्नाटिनाथ्नाध्नन्दनक्कनॄनृतः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p>धातुपाठे पाठितेभ्यः ~ 2000 धातुभ्यः प्रायेण 35 धातूनाम् औपदेशिस्वरूपे प्रथमवर्णः णकारः विद्यते । एते सर्वे धातवः <b>णोपदेशाः</b> धातवः नाम्ना ज्ञायन्ते । एतेषाम् सर्वेषाम् आदिस्थस्य णकारस्य <b>प्रक्रियायाः प्रारम्भे (इत्संज्ञालोपात् अनन्तरम्) नकारादेशः भवति</b> इति अस्य सूत्रस्य आशयः । कानिचन उदाहरणानि एतानि —</p>
<p><list></p>
<ol>
<li>
<p>णीञ् (प्रापणे, भ्वादिः, &lt;{1.1049}&gt;) → नी ।</p>
</li>
<li>
<p>णु (स्तुतौ, अदादिः, &lt;{2.30}&gt;)  → नु ।</p>
</li>
<li>
<p>णशँ (अदर्शने, दिवादिः, &lt;{4.91}&gt;) → नश् ।</p>
</li>
<li>
<p>णुदँ (प्रेरणे, तुदादिः, &lt;{6.162}&gt;)  → नुद् ।</p>
</li>
<li>
<p>णभँ (हिंसायाम्, क्र्यादिः, &lt;{9.56}&gt;) → नभ् ।</p>
</li>
</ol>
<p></list></p>
<p>सर्वेषम् अपि णोपदेशधातूनां विषये एतादृशी णत्वनिवृत्तिः सर्वासाम् प्रक्रियाणाम् प्रारम्भे एव भवति । णत्वनिवृत्तेः अनन्तरम् णकारस्य स्थाने नित्यं नकारः एव विधीयते, अतः एते सर्वेऽपि धातवः नकारादयः एव स्वीक्रियन्ते ।</p>
<p><title>सुब्धातूनां विषये इदं सूत्रं न प्रवर्तते </title></p>
<p>प्रकृतसूत्रेण केवलम् औपदेशिकधातुषु विद्यमानस्य एव आदिस्थ-णकारस्य नकारादेशः भवति । आतिदेशिधातूनां विषये इदं सूत्रं न प्रवर्तते । अतः <qt>णकारम् आत्मनः इच्छति</qt> अस्मिन् अर्थे <qt>णकार</qt>-शब्दात् <b>सुप आत्मनः क्यच्</b> <a href="3.1.8.html">3.1.8</a> इत्यनेन क्यच्-प्रत्यये कृते <qt>णकारीय</qt> इति यः नामधातुः सिद्ध्यति, तस्मिन् विद्यमानस्य णकारस्य प्रकृतसूत्रेण नत्वं नैव सम्भवति । अतएव अस्य धातोः रूपाणि <qt>णकारीयति, णकारीयतु, अणकारीयत्</qt> एतादृशानि णकारघटितानि एव भवन्ति ।</p>
<p><title>णोपदेशधातूनां परिगणनम्</title></p>
<p>भाष्यकारेण प्रकृतसूत्रे णोपदेशधातूनां परिगणनं कृतम् अस्ति । अस्मिन् सन्दर्भे भाष्यकारः ब्रूते —</p>
<p><source></p>
<p>के पुनः णोपदेशाः धातवः पठितव्याः ? ... अन्तरेण अपि पाठः किञ्चित् शक्यते वक्तुम् । कथम् ? सर्वे नादयः णोपदेशाः, नृति-नन्दि-नर्दि-नन्कि-नाटि-नाथृ-नाधृ-नॄ-वर्जम् ।</p>
<p></source></p>
<p>इत्युक्ते, धातुपाठे विद्यमानान् नृत्-आदीन् अष्टौ धातून् विहाय अन्ये सर्वे अपि नकारादयः धातवः मूलरूपेण णोपदेशाः एव सन्ति — इति अत्र आशयः ।वस्तुतस्तु चुरादिगणे <qt>निष्कँ (परिमाणे, &lt;{10.209}&gt;)</qt>, <qt>नक्कँ (नाशने, &lt;{10.82}&gt;)</qt> — एतादृशाः केचन अत्र अपरिगणिताः अणोपदेशाः धातवः अपि विद्यन्ते, परन्तु अन्येषु गणेषु विद्यमानानाम् णोपदेशधातूनाम् सङ्कलनम् अस्याम् आवल्याम् साकल्येन एव कृतम् अस्ति । </p>
<p><title>धातोः णोपदेशत्वस्य प्रयोजनम्</title></p>
<p>धातुपाठे विद्यमानाः सर्वे अपि नकारादयः धातवः मूलरूपेण णोपदेशाः न सन्ति । केवलम् केषाञ्चन धातूनां विषये एव औपदेशिकस्वरूपे णकारः श्रूयते । एतेषु सर्वेषु धातुषु स्थापितस्य णकारस्य प्रयोजनम् <b>णत्वप्रकरणे</b> दृश्यते । तदित्थम् — उपसर्गस्थ-रेफेण धातौ विद्यमानस्य नकारणस्य <b>रषाभ्यां नो णः समानपदे</b> <a href="8.4.1.html">8.4.1</a> अथ वा <b>अट्कुप्वाङ्नुम्व्यवायेऽपि</b> <a href="8.4.2.html">8.4.2</a> इत्यनेन णत्वं न सम्भवति यतः उपसर्गः भिन्नं पदम् अस्ति । परन्तु <b>यदि धातुः णोपदेशः अस्ति, तर्हि <b>उपसर्गादसमासेऽपि णोपदेशस्य</b> <a href="8.4.14.html">8.4.14</a> अनेन सूत्रेण उपसर्गस्थ-रेफम् निमित्तरूपेण स्वीकृत्य धात्वादि-णकारस्य नत्वम् अवश्यम् सम्भवति ।</b> इत्युक्ते, येषाम् धातूनाम् आदौ विद्यमानस्य नकारस्य उपसर्गस्थ-रेफेण णत्वम् इष्यते, तेषाम् धातुपाठे णोपदेशरूपेण स्थापनम् कृतम् वर्तते इत्याशयः । एकम् उदाहरणम् एतादृशम् —</p>
<p><pr></p>
<p>णमँ (प्रह्वत्वे शब्दे च, भ्वादिः, &lt;{1.1136}&gt;)</p>
<p>→ णम् [<b>उपदेशेऽजनुनासिक इत्</b> <a href="1.3.2.html">1.3.2</a> इति अकारस्य इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ नम् [<b>णो नः</b> <a href="6.1.65.html">6.1.65</a> इति धात्वादिणकारस्य नकारः]</p>
<p>→ प्र + नम् + क्त्वा [<b>समानकर्तृकयोः पूर्वकाले</b> <a href="3.4.21.html">3.4.21</a> इति क्त्वा-प्रत्ययः]</p>
<p>→ प्र + नम् + ल्यप् [<b>समासेऽनञ्पूर्वे क्त्वो ल्यप्</b> <a href="7.1.37.html">7.1.37</a> इति क्त्वा-प्रत्ययस्य ल्यप्-आदेशः]</p>
<p>→ प्र + नम् + य [लकारस्य <b>लशक्वतद्धिते</b> <a href="1.3.8.html">1.3.8</a> इति इत्संज्ञा । पकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति द्वयोः अपि लोपः]</p>
<p>→ प्र + णम् + य [<b>उपसर्गादसमासेऽपि णोपदेशस्य</b> <a href="8.4.14.html">8.4.14</a> इति नकारस्य णत्वम् । अत्र मूलः धातुः णोपदेशः अस्ति, अतः उपसर्गस्थ-रेफम् निमित्तरूपेण स्वीकृत्य धात्वादि-नकारस्य णत्वम् विधीयते ।]</p>
<p>→ प्रणम्य</p>
<p></pr></p>
<p>यः धातुः णोपदेशः नास्ति, तस्य विषये एतादृशम् णत्वं न भवति । यथा,  <qt>नर्दँ (शब्दे &lt;{1.58}&gt;)</qt> अस्य धातोः विषये णत्वं न विधीयते — <qt>प्र + नर्द् + ल्यप् → प्रनर्द्य </qt>।   </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p><b>णो नः</b> - णो नः । 'ण' इति षष्ठन्तं । 'धात्वादेः षः सः' इत्यतोऽनुवर्तनादाह -धातोरादेरिति । तेन अणतीत्यादौ न नत्वम् । नः स्यादिति । नकारः स्यादित्यर्थः । नदतीति ।मेघादि॑रिति शेषः । 'णो नः' इति नत्वस्याऽनैमित्तकतया लिण्निमित्तादेशादित्वाऽभावादेत्त्वाभ्यासलोपौ स्त एव, नेदतुरित्यादि । अथनृत्ननर्द्नन्दनक्क्नाट्नाथृनानृवर्ज णोपदेशाः॑ इति भाष्यं श्लोकार्धेन सङ्गृह्णाति —  णोपदेशास्त्विति ।नर्द शब्दे॑ । 'नट अवस्यन्दने' चुरादिः । नाथृ नाधृ याञ्चादौ, द्वितीयचतुर्थान्तौ ।टु नदि समृद्धौ॑ ।नक्क नाशने॑ । नृ नये॑ ।नृती गात्रविक्षेपे॑ एभ्योऽष्टभ्योऽन्ये णकारादिधातव इदानीं नकारादित्वेन दृश्यमाना अपि नत्वसंपन्ननकारादितयाणोपदेशाः प्रत्येतव्या इत्यर्थः ।नाटी॑ति ण्यन्तस्य प्रयोजनमाह —  नाटेरिति । घटादिरिति ।नटनृत्ता॑विति घटादिपठित इत्यर्थः । तत्फलं घटादौ वक्ष्यते । मतान्तरमाह —  तवर्गेति । तवर्गचतुर्थान्तनाधधातोर्नृनन्द्योश्च णोपदेशेषु पर्युदासाऽभावमङ्गीकृत्य तेषामपि णोपदेशत्वमाहुरित्यर्थः । अत्र मते पञ्चभ्यो भिन्ना णोपदेशा इति फलितम् । भाष्यविरोधोऽत्रारुचिबीजम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.65
sutra: णो नः</p>
<hr />
<p>अणतीति। णोपदेशस्तु निरणतीत्यादौ ठुपसरगादसमासेऽपि णोपदेशस्यऽ इति णत्वार्थं स्यात्। सुब्धातोरयमपि नेष्यत इति। पूर्ववदेव सर्वे नादय इति प्रयोगे। नृतीनन्दीत्यादि।'नृती गात्रविक्षेपे' ,'टुअनदि समृद्धौ' ,'नर्द गर्द्द शब्दे' ,'नक्क नाशने' ,'नट अवस्यन्दने'  चुरादिः,'नाथृ नाधृ याच्ञोपतापैश्वर्येषु'  ॥</p></div>