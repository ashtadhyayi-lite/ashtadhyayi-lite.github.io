<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.64.html"><button class="muted-button">Prev 6.1.64</button></a>
        <a href="6.1.66.html"><button class="muted-button">Next 6.1.66</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p>उपदेशे धात्वादेः णः नः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p>औपदेशिकावस्थायाम् धातोः आदौ स्थितस्य णकारस्य नकारादेशः भवति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p>A णकार present at the beginning of औपदेशिक form of a धातु is converted to नकार.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p>यदि औपदेशिक-अवस्थायाम् धातोः आदौ णकारः अस्ति, तर्हि तस्य नित्यम् नकारादेशः भवति । यथा - </p>
<p>णीञ् (प्रापणे) → नी । णु (स्तुतौ) → नु । णट (नृत्तौ) → नट् ।</p>
<p>अयं विधिः प्रक्रियायाः प्रारम्भे एव भवति । अस्मै किमपि निमित्तम् न आवश्यकम् ।</p>
<p>एते धातवः, येषामादौ णकारः अस्ति, ते सर्वे 'णोपदेशाः धातवः' नाम्ना ज्ञायन्ते । धातुपाठे उपस्थितानाम् सर्वेषाम् णोपदेश-धातूनाम् विषये अस्य प्रसक्तिः अस्ति ।</p>
<p>प्रश्नः - यदि धातोः आदौ स्थितस्य णकारस्य नकारादेशः नित्यं भवति, तर्हि औपदेशिक-अवस्थायाम् धातौ णकारविधानम् किमर्थम् कृतमस्ति?</p>
<p>उत्तरम् - धातुपाठे कानिचन कार्याणि तेषां धातूनाम् विषये एव उक्तानि सन्ति येषां औपदेशिक-अवस्थायाम् णकारः दत्तः अस्ति । यथा - <b>उपसर्गादसमासेऽपि णोपदेशस्य</b> <a href="8.4.14.html">8.4.14</a> अनेन सूत्रेण उपसर्गस्थ-रेफषकारेण धातोः नकारस्य णत्वं तदा एव विधीयते यदा धातौ उपस्थितः नकारः औपदेशिक-अवस्थायाम् णकारस्य रूपे उपस्थितः अस्ति ।  यथा - 'प्र + णमँ' इत्यस्य लट्-लकारस्य प्रथमपुरुषैकवचनस्य प्रक्रिया इयम् भवति -</p>
<p>प्र + णमँ</p>
<p>→ प्र + नम् [<b>णो नः</b> <a href="6.1.65.html">6.1.65</a> इत्यनेन णकारस्य नकारः]</p>
<p>→ प्र + नम् + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ प्र + नम् + तिप् [<b>तिप्तस्..</b> <a href="3.4.78.html">3.4.78</a> इति तिप्]</p>
<p>→ प्र + नम् + शप् + ति [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ प्रणमति [<b>उपसर्गादसमासेऽपि णोपदेशस्य</b> <a href="8.4.14.html">8.4.14</a> इत्यनेन णोपदेश-धातोः नकारस्य णत्वम्]</p>
<p>परन्तु यस्मिन् धातोः औपदेशिक-अवस्थायाम् नकारः एव अस्ति, तस्य विषये अनेन सूत्रेण णत्वं न विधीयते । यथा - 'प्र + नर्द्' अस्य लट्-लकारस्य प्रथमपुरुषैकवचनस्य रूपम् 'प्रनर्दति' इति जायते । अत्र णत्वं न भवति यतः अयं धातुः णोपदेशः नास्ति ।</p>
<h2 id="kashika">Kashika</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p>धातोरादेः इत्यनुवर्तते। धातोरादेर्णकारस्य नकार आदेशो भवति। णीञ् नयति। णम नमति। णह नह्यति। धात्वादेः इत्येव, अणति। सुब्धातोरयमपि नेष्यते, णकारम् इच्छति णकारीयति। <b>उपसर्गादसमासेऽपि णोपदेशस्य</b> <a href="8.4.14.html">8.4.14</a> इत्यत्र णत्वविधेर्व्यवस्थार्थं णादयो धात्वः केचिदुपदिष्यन्ते। के पुनस् ते? ये तथा पठ्यन्ते। अथवा लक्षणं क्रियते, सर्वे णादयो णोपदेशाः, नृतीनन्दिनर्दिनक्कनाटिनाथृनाधृवर्जम्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p>धातोरादेर्णस्य नः स्यात् । णोपदेशास्त्वनदर्-नाटि-नाथ्-नाध्-नन्द्-नक्क-नॄ-नृतः । इति भाष्यफलितम् । नाटेर्दीर्घार्हस्य पर्युदासाद्धटादिर्णोपदेश एव । तवर्गचतुर्थान्तनाधतेर्नॄनद्योश्च केचिण्णोपदेसतामाहुः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p>धात्वादेर्णस्य नः। णोपदेशास्त्वनर्द्नाटिनाथ्नाध्नन्दनक्कनॄनृतः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p><b>णो नः</b> - णो नः । 'ण' इति षष्ठन्तं । 'धात्वादेः षः सः' इत्यतोऽनुवर्तनादाह -धातोरादेरिति । तेन अणतीत्यादौ न नत्वम् । नः स्यादिति । नकारः स्यादित्यर्थः । नदतीति ।मेघादि॑रिति शेषः । 'णो नः' इति नत्वस्याऽनैमित्तकतया लिण्निमित्तादेशादित्वाऽभावादेत्त्वाभ्यासलोपौ स्त एव, नेदतुरित्यादि । अथनृत्ननर्द्नन्दनक्क्नाट्नाथृनानृवर्ज णोपदेशाः॑ इति भाष्यं श्लोकार्धेन सङ्गृह्णाति —  णोपदेशास्त्विति ।नर्द शब्दे॑ । 'नट अवस्यन्दने' चुरादिः । नाथृ नाधृ याञ्चादौ, द्वितीयचतुर्थान्तौ ।टु नदि समृद्धौ॑ ।नक्क नाशने॑ । नृ नये॑ ।नृती गात्रविक्षेपे॑ एभ्योऽष्टभ्योऽन्ये णकारादिधातव इदानीं नकारादित्वेन दृश्यमाना अपि नत्वसंपन्ननकारादितयाणोपदेशाः प्रत्येतव्या इत्यर्थः ।नाटी॑ति ण्यन्तस्य प्रयोजनमाह —  नाटेरिति । घटादिरिति ।नटनृत्ता॑विति घटादिपठित इत्यर्थः । तत्फलं घटादौ वक्ष्यते । मतान्तरमाह —  तवर्गेति । तवर्गचतुर्थान्तनाधधातोर्नृनन्द्योश्च णोपदेशेषु पर्युदासाऽभावमङ्गीकृत्य तेषामपि णोपदेशत्वमाहुरित्यर्थः । अत्र मते पञ्चभ्यो भिन्ना णोपदेशा इति फलितम् । भाष्यविरोधोऽत्रारुचिबीजम् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.65
sutra: णो नः</p>
<hr />
<p>अणतीति। णोपदेशस्तु निरणतीत्यादौ ठुपसरगादसमासेऽपि णोपदेशस्यऽ इति णत्वार्थं स्यात्। सुब्धातोरयमपि नेष्यत इति। पूर्ववदेव सर्वे नादय इति प्रयोगे। नृतीनन्दीत्यादि।'नृती गात्रविक्षेपे' ,'टुअनदि समृद्धौ' ,'नर्द गर्द्द शब्दे' ,'नक्क नाशने' ,'नट अवस्यन्दने'  चुरादिः,'नाथृ नाधृ याच्ञोपतापैश्वर्येषु'  ॥</p></div>