<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.102.html">
            <button class="muted-button">Prev 5.4.102</button>
        </a>
        <a href="5.4.104.html">
            <button class="muted-button">Next 5.4.104</button>
        </a>
        </nav><h2>Kashika</h2>
<hr />
<p>index: 5.4.103
sutra: अनसन्तान्नपुंसकाच्छन्दसि</p>
<hr />
<p>अन्नन्तातसन्तात् च नपुंसकलिङ्गात् तत्पुरुषात् टच् प्रत्ययो भवति छन्दसि विषये। हस्तिचर्मे जुहोति। ऋषभचर्मेऽभिषिच्यते। असन्तात् देवच्छन्दसानि। मनुष्यच्छन्दसम्। अनसन्तातिति किम्? बिल्वादारु जुहोति। नपुंसकातिति किम्? सुत्रामाणं पृथिवीं द्यामनेहसम्। अनसन्तान्नपुंसकाच्छन्दसि वावचनम्। ब्रहमसाम, ब्रहमसामम्। देवच्छन्दः, देवच्छन्दसम्।</p>
<h2>Siddhanta Kaumudi</h2>
<hr />
<p>index: 5.4.103
sutra: अनसन्तान्नपुंसकाच्छन्दसि</p>
<hr />
<p>तत्पुरूषाट्टच् स्यात्समासान्तः । ब्रह्मसामं भवति । देवच्छन्दसानि ॥</p>
<h2>Padamanjari</h2>
<hr />
<p>index: 5.4.103
sutra: अनसन्तान्नपुंसकाच्छन्दसि</p>
<hr />
<p>सुत्रामाणमिति। सुष्ठुअ त्रायते इति ठातो मनिन्ऽ, उपपदसमासः। अनेहसमिति।'नञ्याहन एह च'  इत्याङ्पूर्वाद्धन्तरेसिप्रत्ययः, धातूपसर्गयोश्चेहादेशः, नञ उपपदसमासः, द्वितीयैकवचनम्। अन्तग्रहणं विस्पष्टार्थम् ॥</p></div>