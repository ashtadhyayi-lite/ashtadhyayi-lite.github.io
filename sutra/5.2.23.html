<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.22.html">
            <button class="muted-button">Prev 5.2.22</button>
        </a>
        <a href="5.2.24.html">
            <button class="muted-button">Next 5.2.24</button>
        </a>
        </nav><h2>Kashika</h2>
<hr />
<p>index: 5.2.23
sutra: हैयंगवीनं संज्ञायाम्</p>
<hr />
<p>हैयङ्गवीनं निपात्यते संज्ञायां विषये। ह्रोगोदोहस्य हियङ्गवादेशः, तस्य विकारे खञ् प्रत्ययो भवति संज्ञायाम्। ह्रोगोदोहस्य विकारः हैयङ्गवीनम्। घृतस्य संज्ञा। तेन इह न भवति, ह्रोगोदोहस्य विकार उदश्वित्।</p>
<h2>Siddhanta Kaumudi</h2>
<hr />
<p>index: 5.2.23
sutra: हैयंगवीनं संज्ञायाम्</p>
<hr />
<p>ह्योगोदोहस्य हियङ्गुरादेशः विकारार्थे खञ् च निपात्यते । दुह्यत इति दोहः क्षीरम् । ह्योगोदोहस्य विकारो हैयङ्गवीनं नवनीतम् ॥</p>
<h2>Laghu Siddhanta Kaumudi</h2>
<hr />
<p>index: 5.2.23
sutra: हैयंगवीनं संज्ञायाम्</p>
<hr />
<p>ह्योगोदोहशब्दस्य हियङ्गुरादेशः विकारार्थे खञ्च निपात्यते। दुह्यत इति दोहः क्षीरम्। ह्रोगोदोहस्य विकारः - हैयङ्गवीनं नवनीतम्॥</p>
<h2>Balamanorama</h2>
<hr />
<p>index: 5.2.23
sutra: हैयंगवीनं संज्ञायाम्</p>
<hr />
<p><em>हैयंगवीनं संज्ञायाम्</em> - हैयङ्गवीनम् । ह्रसित्यव्ययं पूर्वेद्यरित्यर्थे । तत्रोत्पन्नो गोदोहः=गोपयः-ह्रोगोदोहः । तस्मात्षष्ठन्ताद्विकारार्थे खञि ईनादेशे प्रकृतेर्हियङ्गु इत्यादेशे ओर्गुणे अवादेशे आदिवृद्धौहैयङ्गवीन॑मिति भवतिसंज्ञायामिति भाष्यम् । तदाह — ह्रोगोदोहस्येत्यादिना । नवनीतमिति । भाष्ये तुहैयङ्गवीनं घृत॑मिति दृश्यते ।तत्तु हैयङ्गवीनं स्याद् ह्रोगोदोहोद्भवं घृत॑मित्यमरः । </p>
<h2>Padamanjari</h2>
<hr />
<p>index: 5.2.23
sutra: हैयंगवीनं संज्ञायाम्</p>
<hr />
<p>ह्यएगोदोहस्य विकार इति। दुह्यत इति दोहःउक्षीरम्, गोर्दोहो गोदोह इति षष्ठीसमासः, ह्यः शब्दस्य तेन'सुप्सुपा'  इति समासः, ततो विकारेऽनुदातलक्षणस्याञोऽपवादः, खञ्। घृतस्यैषा संज्ञेति। घृतस्यापि न सर्वस्य, किं तर्हि ? तस्यैवाविकृतगन्धरूपस्य। ह्यःशब्देन कालप्रत्यासतिप्रतिपादनाद् नवनीतं हैयङ्गवीनमुत्यते, घृतशब्दोऽपि तत्रैव प्रयुक्तः ॥</p></div>