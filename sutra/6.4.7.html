<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.4.6.html"><button class="muted-button">Prev 6.4.6</button></a>
        <a href="6.4.8.html"><button class="muted-button">Next 6.4.8</button></a>
        </nav><h2>Sandhi Samaasa Split</h2>
<hr />
<p>index: 6.4.7
sutra: नोपधायाः</p>
<hr />
<p>नः अङ्गस्य उपधायाः नामि दीर्घः </p>
<h2>Neelesh Sanskrit Brief</h2>
<hr />
<p>index: 6.4.7
sutra: नोपधायाः</p>
<hr />
<p>षष्ठीबहुवचनस्य नाम्-प्रत्यये परे नकारान्तशब्दस्य उपधायाः दीर्घः भवति । </p>
<h2>Neelesh English Brief</h2>
<hr />
<p>index: 6.4.7
sutra: नोपधायाः</p>
<hr />
<p>The उपधा of the नकारान्त words becomes दीर्घ when the नकारान्त word is followed by the नाम्-प्रत्यय.</p>
<h2>Neelesh Sanskrit Detailed</h2>
<hr />
<p>index: 6.4.7
sutra: नोपधायाः</p>
<hr />
<p>नकारान्तशब्दात् परस्य षष्ठीबहुवचनस्य आम्-प्रत्ययस्य सामान्यरूपेण नुडागमः न भवति । परन्तु ये नकारान्तशब्दाः 'षट्-संज्ञकाः' सन्ति,  तेषां विषये  <b>षट्चतुर्भ्यश्च</b> <a href="7.1.55.html">7.1.55</a>  इत्यनेन आम्-प्रत्ययस्य नुडागमः विधीयते । अस्यामवस्थायाम् तस्य नकारान्त-अङ्गस्य उपधावर्णस्य दीर्घादेशः भवति । </p>
<p>यथा - पञ्चन् शब्दस्य <b>ष्णान्ता षट्</b> <a href="1.1.24.html">1.1.24</a>  इत्यनेन षट्-संज्ञा भवति । अतः  'पञ्चन् + आम्' इत्यत्र  <b>षट्चतुर्भ्यश्च</b> <a href="7.1.55.html">7.1.55</a> इत्यनेन आम्-प्रत्ययस्य नुडागमः विधीयते । ततः 'पञ्चन्  + नाम्' इति स्थिते वर्तमानसूत्रेण पञ्चन्-शब्दस्य यः उपधावर्णः अकारः तस्य दीर्घादेशः भवति । अग्रे नकारस्य <b>नलोपः प्रातिपदिकान्तस्य</b> <a href="8.4.7.html">8.4.7</a> इत्यनेन लोपे कृते 'पञ्चानाम्' इति रूपं सिद्ध्यति ।</p>
<p>ज्ञातव्यम् - यत्र नकारान्तशब्दस्य षट्-संज्ञा न भवति तत्र  नकारान्तशब्दात् परस्य आम्-प्रत्ययस्य नुडागमः अपि न भवति, अतः तत्र अयं दीर्घादेशः अपि न दृश्यते । यथा - शशिन् + आम् → शशिनाम् ।</p>
<h2>Kashika</h2>
<hr />
<p>index: 6.4.7
sutra: नोपधायाः</p>
<hr />
<p>नान्तस्य अङ्गस्य उपधायाः नामि परतो दीर्घो भवति। पञ्चानाम्। सप्तानाम्। नवानाम्। दशानाम्। नः इति किम्? चतुर्णाम्। नामि इत्येव, चर्माणाम्।</p>
<h2>Siddhanta Kaumudi</h2>
<hr />
<p>index: 6.4.7
sutra: नोपधायाः</p>
<hr />
<p>नान्तस्योपधाया दीर्घः स्यान्नामि परे । नलोपः । पञ्चानाम् । पञ्चसु । परमपञ्च । परमपञ्चानाम् । गौणत्वे तु न लुङ्नुटौ । प्रियपञ्चा । प्रियपञ्चानौ । प्रियपञ्चानः । प्रियपञ्चाम् । एवं सप्तन् नवन् दशन् ॥</p>
<h2>Laghu Siddhanta Kaumudi</h2>
<hr />
<p>index: 6.4.7
sutra: नोपधायाः</p>
<hr />
<p>नान्तस्योपधाया दीर्घो नामि। पञ्चानाम्। पञ्चसु॥</p>
<h2>Balamanorama</h2>
<hr />
<p>index: 6.4.7
sutra: नोपधायाः</p>
<hr />
<p><b>नोपधायाः</b> - पञ्चन् आम् इति स्थितेषट्चतुभ्र्यश्चे॑ति नुटि नलोपे तस्याऽसिद्धत्वात् 'नामि' इति दीर्घेऽप्राप्ते आह — नोपधायाः ।ने॑ति सुप्षष्ठीकम्, अङ्गस्येत्यधिकृतस्य विशेषणम् । तदन्तविधिः । 'ढ्रलोपे' इत्यतो 'दीर्घ' इत्यनुवर्तते, 'नामि' इति सूत्रं च । तदाह — नान्तस्येत्यादिना । नलोप इति । नलोपस्याऽसिद्धत्वात्प्रथमं दीर्घे ततो नलोप इत्यर्थः । परमेति । परमाश्च ते पञ्च चेति विग्रहः । 'षड्भ्यो लुक्' इत्यस्यषट्चतुभ्र्यश्चे॑त्यस्य चाङ्गत्वात्तदन्तेऽपि प्रवृत्तिरिति भावः । प्रियाः पञ्च यस्येति बहुव्रीहिः । प्रियपञ्चन्शब्दो विशेष्यनिघ्नः त्रिलिङ्गः । तस्य पुंस्त्वे विशेषमाह — गौणत्वे त्विति ।षड्भ्यो लु॑गितिषट्चतुभ्र्यश्चे॑ति च बहुवचननिर्देशेन षट्चतुरर्थप्राधान्यावगमादिति भावः । प्रयिपञ्चेति । सुटि हलादौ च राजवत् । शसादावचि तु 'अल्लोपोऽनः' इत्यकारलोप नस्य श्चुत्वेन ञकारः । चकारे तु परेऽनुस्वारस्य परसवर्णे ञकारः स्थित एव । तथाच ञकारद्वयमध्ये चकारः । अष्टन्शब्दो नित्यं बहुवचनान्तः । </p>
<h2>Padamanjari</h2>
<hr />
<p>index: 6.4.7
sutra: नोपधायाः</p>
<hr />
<p>अनजन्तार्थ आरम्भः, न इति षष्ठ।लेकवचनान्तम् । सौत्रत्वान्निर्द्देशः, अकारश्चोच्चारणार्थ इति । पञ्चानामित्यादौ सुब्विधौ नलोपस्यासिद्धत्वान्नान्तत्वम् । उपधाग्रहणमाद्यचो मा भूत् । नैतदस्ति प्रयोजनम् - दीर्घश्रुत्योपस्थापितमचं नाम्परतया विशेषयिष्यामः , उतरत्र च सर्वनामस्थानपरतया, तत्र येन नाव्यवधानमित्येकेन वर्णेन व्यवधाने भविष्यति उतरार्थ तु इन्हन्पूर्षार्यम्णां शौ इत्यत्र दीर्घविधेरुपधानियमात् इति वक्ष्यति, तदार्थमुपधाग्रहणम् ॥</p></div>