<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.12.html"><button class="muted-button">Prev 1.4.12</button></a>
        <a href="1.4.14.html"><button class="muted-button">Next 1.4.14</button></a>
        </nav><h2 class="dev">यस्मात् प्रत्ययविधिस्तदादि प्रत्ययेऽङ्गम्</h2><p class="sname"><font color=blue>1-4-13 यस्मात् प्रत्ययविधिः तदादि प्रत्यये अङ्गम्</font> <font color="DeepPink"> आ कडारात् एका सञ्ज्ञा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.13
sutra: यस्मात् प्रत्ययविधिस्तदादि प्रत्ययेऽङ्गम्</p>
<hr />
<p>यस्मात् प्रत्ययविधिः तदादि प्रत्यये अङ्गम् ।</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.13
sutra: यस्मात् प्रत्ययविधिस्तदादि प्रत्ययेऽङ्गम्</p>
<hr />
<p>यस्मात् शब्दात् प्रत्ययः विधीयते, तदादि शब्दस्वरूपम् तस्मिन् प्रत्यये परे 'अङ्गम्' इति संज्ञां प्राप्नोति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.13
sutra: यस्मात् प्रत्ययविधिस्तदादि प्रत्ययेऽङ्गम्</p>
<hr />
<p>For a प्रत्यय - everything that begins with the first letter of the entity to which the प्रत्ययः is told, and ends just before the first letter of the प्रत्ययः itself - is called the an अङ्गम् of that प्रत्यय. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.4.13
sutra: यस्मात् प्रत्ययविधिस्तदादि प्रत्ययेऽङ्गम्</p>
<hr />
<p>यस्मात् प्रत्ययो विधीयते धातोर्वा प्रातिपदिकाद् वा तदादि शब्दरूपं प्रत्यये परतोऽङ्गसंज्ञं भवति। कर्ता। हर्ता। करिष्यति हरिष्यति। अकरिष्यत्। औपगवः। कापटवः। यस्मातिति संज्ञिनिर्देशार्थम्, तदादि इति सम्बन्धात्। प्रत्ययग्रहणं किम्? न्यविशत। व्यक्रीणीत। नेर्बिशः <a href="1.3.17.html">1.3.17</a> इत्युपसर्गाद् विधिरस्ति, तदादेरङ्गसंज्ञा स्यात्। विधिग्रहणं किम्? प्रत्ययपरत्वमात्रे मा भूत्। स्त्री इयती। तदादिवचनं स्यादिनुमर्थम्। करिष्यावः। करिष्यामः। कुण्डानि। पुनः प्रत्ययग्रहणं किमर्थम्? लुप्तप्रत्यये मा भूत्। श्र्यर्थम्। भ्र्वर्थम्। अङ्गप्रदेशाः <b>अङ्गस्य</b> <a href="6.4.1.html">6.4.1</a> इत्येवमादयः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.13
sutra: यस्मात् प्रत्ययविधिस्तदादि प्रत्ययेऽङ्गम्</p>
<hr />
<p>यः प्रत्ययो यस्मात्क्रियते तदादि शब्दस्वरूपं तस्मिन्प्रत्यये परेऽङ्गसंज्ञं स्यात् । भवामि भविष्यामीत्यादौ विकरणविशिष्यस्याऽङ्गसंज्ञार्थं तदादिग्रहणम् । विधिरिति किम् । स्त्री इयती । प्रत्यये किम् । प्रत्ययविशिष्टस्य ततोऽप्यधिकस्य वा माभूत् ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.13
sutra: यस्मात् प्रत्ययविधिस्तदादि प्रत्ययेऽङ्गम्</p>
<hr />
<p>यः प्रत्ययो यस्मात् क्रियते तदादिशब्दस्वरूपं तस्मिन्नङ्गं स्यात्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.13
sutra: यस्मात् प्रत्ययविधिस्तदादि प्रत्ययेऽङ्गम्</p>
<hr />
<p><b>प्रत्ययः</b> <a href="3.1.1.html">3.1.1</a> अस्मिन् अधिकारे उक्ताः सर्वे प्रत्ययाः प्रातिपदिकात् धातोः वा परः आगच्छन्ति । अस्मिन् अधिकारे प्रोक्तः कोऽपि प्रत्ययः यस्मात् शब्दात् विहितः अस्ति, तस्य शब्दस्य यः आदिवर्णः ; तस्मात् आरभ्य प्रत्ययस्य प्रथमवर्णं यावत् यत् किमपि अस्ति, तस्य सर्वस्य अङ्गसंज्ञा भवति । उदाहरणानि पश्यामश्चेत् प्रायः अधिकं स्पष्टं स्यात् -           </p>
<p>1) 'राम + टा' -  इत्यत्र 'टा' प्रत्ययः 'राम'शब्दात् विहितः अस्ति । अतः राम-शब्दस्य प्रथमवर्णः 'र्' इत्यस्मात् आरभ्य प्रत्ययस्य प्रथमवर्णः 'ट्' इति यावत् यत् शब्दस्वरूपमस्ति, तस्य अङ्गसंज्ञा भवति । अनया व्याख्यया अत्र तु 'राम' इत्यस्य प्रातिपदिकस्यैव अङ्गसंज्ञा अपि भवति । परन्तु सर्वत्र तादृशमेव भवेत् इति न । एतत् अग्रे दत्तैः उदाहरणैः स्पष्टं भवेत् ।</p>
<p>2) 'पठ् + शप् + तिप्'  - इत्यत्र लट्-लकारस्य प्रथमपुरुषैकवचनस्य तिप्-प्रत्यय पठ्-धातोः विहितः अस्ति । अतः पठ्-इत्यस्य यः आदिवर्णः 'प्', तस्मात् आरभ्य तिप्-प्रत्ययस्य प्रथमवर्णः 'त्' इति यावत् यत् शब्दस्वरूपमस्ति, तस्य अङ्गसंज्ञा भवति । अनया व्याख्यया 'तिप्' प्रत्ययस्य अङ्गम् भवति 'पठ् + शप्' । </p>
<p>3) 'सम् + पठ् + लङ्' - इत्यत्र लङ्-लकारः पठ्-धातोः विहितः अस्ति । अतः पठ्-इत्यस्य यः आदिवर्णः 'प्', तस्मात् आरभ्य लङ्-लकारस्य प्रथमवर्णः 'ल्' इति यावत् यत् शब्दस्वरूपमस्ति, तस्य अङ्गसंज्ञा भवति । अनया व्याख्यया 'लङ्' प्रत्ययस्य अङ्गम् भवति 'पठ्' । अत्र 'सम्' इति उपसर्गः अङ्गसंज्ञकः नास्तीति ज्ञातव्यम् ।  अतएव लङ्लकारस्य निमित्तकः अडागमः, यः <b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इत्यनेन  अङ्गात् पूर्वमुक्तः अस्ति, सः पठ्-इत्यस्मात् पूर्वमागच्छति, न हि सम्-इत्यस्मात् पूर्वम् ।  अतएव सम् + पठ्-धातोः लङ्-लकारस्य प्रथमपुरुषैकवचनम् 'समपठत्' इति भवति, नहि 'असम्पठत्' इति ।</p>
<p>इदानीमस्मिन् सूत्रे उपस्थितस्य प्रत्येकम् शब्दस्य आवश्यकता अस्ति वा, तत् क्रमेण पश्यामः ।</p>
<p>प्रश्नः 1 - अस्मिन् सूत्रे 'तदादि' इति किमर्थमुक्तमस्ति? केवलम् 'यस्मात् प्रत्ययविधिः तत् प्रत्ययेऽङ्गम्' इति ब्रूमश्चेत् कः दोषः? </p>
<p>उत्तरम् -  'भू + शप् + मिप्' अस्य प्रक्रियाम् पश्यामश्चेत् अस्य प्रश्नस्य उत्तरम् लप्स्यते -</p>
<ol>
<li>
<p>'भू + शप् + मिप्' इत्यत्र शप्-प्रत्ययः भू-धातोः विहितः अस्ति । अतः शप्-इत्यस्य अङ्गम् 'भू' इति । मिप्-प्रत्ययः अपि भू-धातोः एव विहितः अस्ति, परन्तु तस्य अङ्गम् 'भू +  अ' इति भवति ।</p>
</li>
<li>
<p><b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन निर्दिष्टः अङ्गस्य गुणः शप्-प्रत्ययकृतः अस्ति, अतः सः शप्-प्रत्ययस्य यद् अङ्गम् ('भू') तस्य स्थाने भवति । एवं कृत्वा 'भो + अ + मिप्' इति सिद्ध्यति ।  अग्रे <b>एचोऽयवायावः</b> <a href="6.1.78.html">6.1.78</a> इत्यनेन अवादेशे कृते 'भव् + अ  + मिप्' इति जायते ।</p>
</li>
<li>
<p>अस्यामवस्थायाम्  मिप्-प्रत्यये परे <b>अतो दीर्घो यञि</b> <a href="7.3.101.html">7.3.101</a> इत्यनेन मिप्-प्रत्यस्तय अङ्गस्य दीर्घः विधीयते । इदानीम् प्रश्नः आगच्छति - मिप्-इत्यस्य अङ्गम् 'भू + अ' इति । परन्तु अवादेशे कृते 'भव् + अ' इति जातमस्ति । अत्र  'भू' शब्दः नास्ति एव । अत्र केवलं भकारः एव अस्ति । अस्याम् स्थितौ अयम् दीर्घादेशः करणीयः वा? </p>
</li>
<li>
<p>अस्य उत्तरम् दातुम् एव अस्मिन् सूत्रे 'तदादि' इति उक्तमस्ति । भू-इत्यस्य यः प्रथमवर्णः 'भ्' तदादिशब्दस्वरूपस्य अङ्गसंज्ञा भवेत्, केवलं 'भू + शप्' इत्यस्य न - इति अर्थः तदादिग्रहणेन जायते । इत्युक्ते, 'भकारात् आरभ्य प्रत्ययस्य प्रथमवर्णं यावत् यत् शब्दस्वरूपम्, तत् अङ्गसंज्ञं भवति'  अयमर्थः अत्र  सिद्ध्यति, येन 'भव् + अ'  इत्यस्यापि दीर्घं कर्तुम् शक्यते । अतः अस्मिन् सूत्रे 'तदादि'ग्रहणमावश्यकमस्ति ।                                               </p>
</li>
</ol>
<p>प्रश्नः 2 - अस्मिन् सूत्रे 'विधिः' शब्दः किमर्थम् प्रयुक्तः अस्ति? केवलं 'यस्मात् प्रत्ययः तदादि प्रत्ययेऽङ्गम्' इति वदामश्चेत् कः दोषः?</p>
<p>उत्तरम् - प्रायः सर्वत्र  यस्मात् शब्दात्  प्रत्ययः विहितः अस्ति तस्मादेव अनन्तरमागतः दृश्यते । यथा - 'राम + सुँ' इत्यत्र राम-शब्दात् विहितः सुँ-प्रत्ययः राम-शब्दादेव अनन्तरमागच्छति, अन्यस्मात् शब्दात् न  । परन्तु केषुचन स्थलेषु यस्मात् शब्दात् प्रत्ययः विहितः अस्ति, तस्य शब्दस्य तस्मिन् प्रत्यये परे सम्पूर्णरूपेण लोपः जायते । एवं भवति चेत् प्रत्ययः कस्माच्चन अन्यस्मात् एव शब्दात् अनन्तरमागतः दृश्यते । अस्याम् स्थितौ यस्मात् शब्दात् अनन्तरमयं प्रत्ययः आगतः दृश्यते, तस्य शब्दस्य अङ्गसंज्ञा मा भूत्, इति स्पष्टीकर्तुमत्र 'विधि' शब्दः प्रोक्तः अस्ति । यस्मात् शब्दात्  प्रत्ययः मूलरूपेण विहितः अस्ति, तस्यैव शब्दस्य अङ्गसंज्ञा भवेत् ; यस्मात् शब्दात् प्रत्ययः दृश्यरूपेण आतिष्ठति, तस्य  अङ्गसंज्ञा मा भूत्, अयमर्थः । उदाहरणम् पश्यामश्चेत् स्पष्टं भवेत् - </p>
<p>'इदम्' अस्य शब्दस्य वतुप्-प्रत्यये कृते इयम् प्रक्रिया जायते - </p>
<p>इदम् + घत् [<b>किमिदम्भ्याम् वो घः</b> <a href="5.2.40.html">5.2.40</a> इत्यनेन इदम्-शब्दस्य वतुप्-प्रत्ययः , तस्य वकारस्य अननैव सूत्रेण घकारादेशः]</p>
<p>→ इदम् + इयत् [<b>आयनेयीनीयियः फढखच्छघां प्रत्ययादीनाम्</b> <a href="7.2.2.html">7.2.2</a> इत्यनेन घकारस्य इय्-आदेशः]</p>
<p>→ ई  + इयत् [<b>इदम्किमोः ईश्की</b> <a href="6.3.90.html">6.3.90</a> इत्यनेन इदम्-शब्दस्य ई-आदेशः । <b>अनेकाल् शित् सर्वस्य</b> <a href="1.1.55.html">1.1.55</a> इति शित्वात् सर्वादेशः]</p>
<p>→ इयत् [<b>यस्येति च</b> <a href="6.4.148.html">6.4.148</a> इति ईकारस्य लोपः]</p>
<p>अनेन प्रकारेण इदम्-शब्दात् वतुप्-प्रत्यये विहिते सम्पूर्णस्य इदम्-शब्दस्य लोपः जायते, केवलं प्रत्ययस्य दृश्य-स्वरूपम् एव अवशिष्यते । परन्तु अत्र अवशिष्टः 'इयत्' शब्दः वस्तुतः  प्रातिपदिकमस्तीति स्मर्तव्यम् ।  अतः स्त्रीत्वस्य विवक्षायाम् 'ङीप्' प्रत्यये कृते, तथा प्रथमैकवचनस्य सुँ-प्रत्यये कृते, 'इयती' इति प्रातिपदिकम् सिद्ध्यति । यदि 'स्त्री' शब्दस्य प्रथमैकवचनम् 'स्त्री' इत्यस्मात् अनन्तरमयम् 'इयती'  शब्दः आगच्छति, तर्हि 'स्त्री इयती'  अस्मिन् वाक्ये यद्यपि 'इयती' शब्दः स्त्री-शब्दात् अनन्तरमागतः दृश्यते, तथाप्यत्र स्त्री-शब्दस्य अङ्गसंज्ञा न भवेत् - इति स्पष्टीकर्तुम् 'विधि' शब्दः अस्मिन् सूत्रे आवश्यकः अस्ति । 'इयत्' प्रत्ययस्य विधिः इदम्-शब्दात् कृतः अस्ति, न हि स्त्री-शब्दात्, अतः इयत्-प्रत्ययस्य अङ्गम् 'इदम्' इत्येव, न हि 'स्त्री' इति । यदि स्त्री-शब्दस्य अङ्गसंज्ञा भवेत् तर्हि <b>स्त्रियाः</b> <a href="6.4.79.html">6.4.79</a> इत्यनेन इयङ्-आदेशः उपपद्यते  । परन्तु एतादृशम् न भवति, यतः अत्र 'स्त्री'शब्दः अङ्गसंज्ञकः नास्त्येव ।</p>
<p>प्रश्नः 3 -  अस्मिन् सूत्रे 'प्रत्यये' शब्दः किमर्थम् प्रयुक्तः अस्ति? केवलं 'यस्मात् प्रत्ययविधिः तदादि अङ्गम्' इति वदामश्चेत् कः दोषः? </p>
<p>उत्तरम् - यदि प्रत्ययग्रहणं न क्रियते, तर्हि 'अङ्गस्य अन्तः कुत्र स्यात्' इति स्पष्टं न भवति । 'प्रत्ययः स्वयं अङ्गे समाविष्टः नास्ति, प्रत्ययस्य प्रथमवर्णात् पूर्वमेव अङ्गस्य समाप्तिः भवति' इति निर्देष्टुमत्र 'प्रत्यये' इति उक्तमस्ति ।</p>
<p>अङ्गसंज्ञायाः प्रयोगः <b>अङ्गस्य</b> <a href="6.4.1.html">6.4.1</a> अस्मिन् अधिकारसूत्रे क्रियते । अस्मिन् अधिकारे प्रोक्तम् कार्यम् 'अङ्गस्य' भवति इत्यर्थः ।</p>
<p>ज्ञातव्यम् - 'अङ्ग'संज्ञा नित्यम् प्रत्ययमधिकृत्य एव भवति । इत्युक्ते, केवलं  'राम इति अङ्गम्' अस्य वाक्यस्य कोऽपि अर्थः नास्ति । 'राम इति कस्य प्रत्ययस्य अङ्गम्' तत् वक्तव्यम् । प्रत्ययं विना अङ्गसंज्ञा न भवति  इत्याशयः । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.4.13
sutra: यस्मात् प्रत्ययविधिस्तदादि प्रत्ययेऽङ्गम्</p>
<hr />
<p><b>यस्मात् प्रत्ययविधिस्तदादि प्रत्ययेऽङ्गम्</b> - राम-आ इति स्थिते अङ्गकार्यं वलिधास्यन्नङ्गसंज्ञामाह - यस्मात्प्रत्ययविधि । यस्मादिति । प्रकृतिभूतादित्यर्थः । यः प्रत्यय इति । यच्छब्दान्तराध्याहारस्तु प्रत्यासत्तिलभ्यः । स च यस्माद्यस्य प्रत्ययस्य विधिस्तस्मिन्प्रत्यये तदादेरङ्गसंत्रेत्यर्थलाभाय । तत्प्रकृतिरूपमादिर्यस्य तत् — तदादि । नपुंसकवाशाच्छब्दरूपमित्यध्याहार्यम् । तदाह — तदादि शब्दस्वरूपमिति । प्रकृते च रामशब्दस्य प्रकृतिमात्रस्य तदादित्वं व्यभूधातोर्लट् । मिप् । कर्तरि शवबिति विकरणसंज्ञः शप् । गुणावादेशौ अतो दीर्घो यञीति भवेत्यङ्गस्य दीर्घः । भवामीति रूपम् । तथा भूधातोर्लृट् मिप् । 'स्यातासी लृलुटोः' इति विकरणसंज्ञः स्यः । इट् गुणावादेशौ । षत्वम् ।अतो दीर्घो यञी॑ति 'भविष्य' इत्यङ्गस्य दीर्घः । भविष्यामी॑ति रूपम् । अत्र आदिग्रहणाऽभावे मिप्प्रत्यये परतो भू इति प्रकृतिमात्रस्य अङ्गसंज्ञा स्यात्, भूशब्दादेव मिप्प्रत्ययविधेः, नतु 'भव' इत्यस्य, 'भविष्य' इत्यस्य च विकरणविशिष्टस्य, ततो मिप्प्रत्ययविधेरभावात् । ततश्चअतो दीर्घो यञी॑ति मिप्प्रत्यये परतो दीर्घो न स्यात् । अत आदिग्रहणमित्यर्थः । विधिरिति किमिति । यस्माद्यः प्रत्यय#ः । परत्वेन श्रूयते तदादि शब्दरूपं तस्मिन् प्रत्यये अङ्गसंज्ञामित्येतावतैव सिद्धे विधिग्रहणं किमर्थमिति प्रश्नः । स्त्री इयतीति । इदं परिमाणमस्या इत्यर्थे इदंशब्दात् 'किमिदंभ्यां वो घः' इति वतुप्, वस्य घश्च । तस्य इयादेशः । 'इदंकिमोः' इति इदम् ईश् । शित्त्वात्सर्वादेशः । ई-इयत् इति स्थिते 'यस्येति च' इतीकारलोपः । इयदिति प्रत्ययमात्रमवशिष्यते ।उगितश्चे॑ति ङीपि इयतीति रूपम् । अत्र विधिग्रहणाऽभावे स्त्री-इयतीत्यत्र रेफादीकारस्य 'स्त्रियाः' इत्यङ्गकार्यमियङ् स्यात् । स्त्रीशब्दात्परत्वेन इयदिति प्रत्ययस्य श्रूयमाणत्वात् । न च यस्येति लोपस्याभीयत्वेना.ञसिद्धत्वादजादिप्रत्ययपरकत्वाऽभावान्नात्र इयङः प्राप्तिरिति वाच्यम्, अन्यूनानतिरिक्तसमानाश्रये कार्ये कर्तव्य एव आभीया.ञसिद्धत्वस्य प्रवृत्तेः । अस्ति च यस्येति चेति शास्त्रापेक्षया 'स्त्रिया' इति सूत्रे अधिकस्य स्त्रीशब्दस्यापेक्षा । कृते तु विधिग्रहणे इयङत्र न भवति, बतुप् इदम एवात्र विहितत्वेन तस्मिन् परे स्त्रीशब्दस्याङ्गत्वाऽभावात् । न च यस्येति लोपस्य इयङि कर्तव्ये अचः परस्मिन्निति स्थानिवद्भावः शङ्क्यः, पदान्तविधौ तन्निषेधात् । स्त्रीशब्दस्य सुनिरूपिताङ्गत्वेऽपि नेयङ्, प्रत्यासत्त्या अजादिप्रत्ययनिरूपिताङ्गत्वे तत्प्रवृत्तेः । प्रत्यये किमिति ।यस्मात्प्रत्ययविधिस्तदाद्यङ्ग॑मित्येतावदेवास्त्वित्यर्थः । प्रत्ययविशिष्यस्य ततो ।ञप्यधिकस्य वा मा भूदिति । तदादि शब्दरूपं कियदित्यपेक्षायामविशेषात्प्रत्ययविशिष्टं वा, ततोऽप्यधिकं वा निरवधिकमङ्गं स्यात् । नच यस्मात्प्रत्ययेति प्रत्ययस्य श्रुतत्वात्प्रत्ययावध्येवाङ्गत्वं भविष्यतीति वाच्यम्, यस्मात्प्रत्ययविधिस्तदादीत्यर्थसमर्पणेन तस्य प्रत्ययग्रहणस्य चरितार्थत्वात् । ततश्च प्रत्ययविशिष्टस्याङ्गत्वे वव्रश्चेत्यत्र प्रत्ययविशिष्टस्याङ्गत्वेन उरदित्यादेशस्य परनिमित्तत्वाऽलाभादचः परस्मिन्निति स्थानिवत्त्वाऽप्रवृत्त्या 'न सम्प्रसारण' इति सम्प्रसारणनिषेधो न स्यात् । अधिकस्याङ्गत्वे चदेवदत्त् ओदनमापाक्षी॑दित्यादौ देवदत्तादिशब्दोत्तरं सुपं निमित्तीकृत्य लुङ्पर्यन्तमङ्गत्वात्तस्य लुङ्परत्वेन देवदत्तादिशब्दात्पूर्वमप्यडापत्तिः, अङ्गसंज्ञायाः प्रत्ययनिमित्तत्वाऽभावेन लुङादिनिरूपिताङ्गस्येत्यर्थस्य दुर्लभत्वात् ।॒प्रत्यये॑ इत्युक्तौ तु न कोऽपि दोष इत्यलम् । </p></div>