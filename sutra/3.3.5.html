<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.3.4.html"><button class="muted-button">Prev 3.3.4</button></a>
        <a href="3.3.6.html"><button class="muted-button">Next 3.3.6</button></a>
        </nav><h2>Kashika</h2>
<hr />
<p>index: 3.3.5
sutra: विभाषा कदाकर्ह्योः</p>
<hr />
<p>कदा कर्हि इत्येतयोः उपपदयोर्विभाषा भविष्यति काले धातोः लट् प्रत्ययो भवति। कदा भुङ्क्ते, कदा भोक्ष्यते, कदा भोक्ता। कर्हि भुङ्क्ते, कर्हि भोक्ष्यते, कर्हि भोक्टा।</p>
<h2>Siddhanta Kaumudi</h2>
<hr />
<p>index: 3.3.5
sutra: विभाषा कदाकर्ह्योः</p>
<hr />
<p>भविष्यति लड् वा स्यात् । कदा कर्हि वा भुङ्क्ते । भोक्ष्यते । भोक्ता वा ॥ </p>
<h2>Balamanorama</h2>
<hr />
<p>index: 3.3.5
sutra: विभाषा कदाकर्ह्योः</p>
<hr />
<p><b>विभाषा कदाकर्ह्योः</b> - विभाषा कदाकर्ह्योः ।भविष्यति लड्वा स्या॑दिति शेषपूरणम् । लडभावपक्षे लुटलृटौ यथाप्राप्तम् । तदाह — कदा कर्हि वा भुङ्क्ते भोक्ष्यते भोक्ता वेति । न च कर्हियोगे लडभावपक्षे लुडेवोचितो, नतु लृट् ।अनद्यतने र्हिलन्यतरस्या॑मिति र्हिलन्तकर्हियोगविरोधादिति वाच्यं, लृडुदाहरणस्य कदायोगमात्रविषयत्वादिहुः ।</p>
<h2>Padamanjari</h2>
<hr />
<p>index: 3.3.5
sutra: विभाषा कदाकर्ह्योः</p>
<hr />
<p>ठनद्यतने लुट्ऽ इत्यत्राप्ययं योगोऽनुवर्तनीयः, तेन लुड्विषयेऽपि पक्षे लड् भवति । अत एव पक्षे लुडप्युदाहृतः । एतच्च पूर्वयोगेऽपि द्रष्टव्यम् । कहिं भोक्ष्यते इति । ननु च कर्हिशब्दोऽनद्यतनविषयः, तत्प्रयोगे लुडेव भवितुमर्हति, न लृट्; न वा वाक्यर्थत्वात् । भोक्ष्यत इति पदं भविष्यत्सामान्ये वर्तते, अनद्यतनावगतिस्तु कर्हि-शब्दाधीना । न च वाक्यार्थः पदसंस्कार उपयुज्यते ॥</p></div>