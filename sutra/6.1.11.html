<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.10.html"><button class="muted-button">Prev 6.1.10</button></a>
        <a href="6.1.12.html"><button class="muted-button">Next 6.1.12</button></a>
        </nav><h2 class="dev">चङि</h2><p class="sname"><font color=blue>6-1-11 चङि</font> <font color="DeepPink"> एकाचः द्वे प्रथमस्य</font> <font color="ForestGreen">अजादेः द्वितीयस्य</font> <font color="Red">धातोः अनभ्यासस्य</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p>चङि धातोः अनभ्यासस्य द्वे </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p>चङ्-प्रत्यये परे यस्य धातोः द्वित्वम् न कृतमस्ति तस्य द्वित्वं भवति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p>When followed by the चङ्-प्रत्यय, a verb root that have not yet undergone द्वित्वम् undergoes द्वित्वम्.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p>'चङ्' इति कश्चन प्रत्ययः । लुङ्-लकारस्य विषये <b>च्लि लुङि</b> <a href="3.1.43.html">3.1.43</a> इत्यनेन च्लि-विकरणे कृते अस्य विकरणस्य       <b>णिश्रिद्रुस्रुभ्यः कर्तरि चङ्</b> <a href="3.1.48.html">3.1.48</a> इत्यनेन ण्यन्त-धातूनाम् विषये, तथा च श्रि, द्रु, स्रु, इत्येतेषाम् विषये चङ्-आदेशः भवति । अस्मिन् आदेशे परे अङ्गस्य द्वित्वं कृतम् नास्ति चेत् अनेन सूत्रेण द्वित्वं विधीयते । यथा, कृ धातोः णिच्-प्रत्यये परे 'कारि' इति आतिदेशिकः धातुः सिद्ध्यति । अस्य धातोः लुङ्-लकारस्य प्रथमपुरुषैकवचनस्य प्रक्रिया इयम् जायते - </p>
<p>कारि + लुङ् [<b>लुङ्</b><a href="3.2.110.html">3.2.110</a> इति लुङ्]</p>
<p>→  कारि च्लि ल् [<b>च्लि लुङि</b> <a href="3.1.43.html">3.1.43</a> इति विकरणप्रत्ययः च्लि]</p>
<p>→  कारि चङ् ल् [<b>णिश्रिद्रुस्रुभ्यः कर्तरि चङ्</b> <a href="3.1.48.html">3.1.48</a>  इत्यनेन ण्यन्त-धातूनाम् विषये च्लि-इत्यस्य चङ्-आदेशः]</p>
<p>→ कारि अ ल् [इत्संज्ञालोपः]</p>
<p>→  कार् कारि अ ल् [चङ्-आदेशे परे <b>चङि</b> <a href="6.1.11.html">6.1.11</a> इत्यनेन धातोः द्वित्वम् । <b>एकाचो द्वे प्रथमस्य</b> <a href="6.1.1.html">6.1.1</a> इत्यनेन 'कार्' इति प्रथम-एकाच्-अवयवस्य द्वित्वम् भवति ।]             </p>
<p>→ का कारि अ ल् [<b>हलादि शेषः</b> <a href="7.4.60.html">7.4.60</a> इति अभ्यासस्य रेफलोपः]</p>
<p>→ क कारि अ ल् [<b>ह्रस्वः</b> <a href="7.4.59.html">7.4.59</a> इति ह्रस्वः]</p>
<p>→ कि कारि अ ल्  [<b>सन्यतः</b> <a href="7.4.79.html">7.4.79</a> इति अभ्यासस्य इकारः]</p>
<p>→ की कारि अ ल् [<b>दीर्घो लघोः</b> <a href="7.4.94.html">7.4.94</a> इति अभ्यासस्य लघुवर्णस्य दीर्घः]                               </p>
<p>→ ची कारि अ ल्  [<b>कुहोश्चुः</b> <a href="7.4.62.html">7.4.62</a> इति अभ्यासस्य ककारस्य चकारः]</p>
<p>→ अट् ची कारि अ ल् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अडागमः]</p>
<p>→ अ ची करि  अ ल् [<b>णौ चङ्युपधायाः ह्रस्वः</b> <a href="7.4.1.html">7.4.1</a> इति उपधाह्रस्वः]</p>
<p>→ अ ची कर्  अ ल्  [<b>णेरनिटि</b> <a href="6.4.51.html">6.4.51</a>  इति इकारलोपः]  </p>
<p>→ अ ची कर्  अ तिप् [<b>तिप्तस्..</b> <a href="3.4.78.html">3.4.78</a> इति तिप्]</p>
<p>→ अ ची कर् अ त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अचीकरत्    </p>
<p>ज्ञातव्यम् - ण्यन्ताः धातवः इत्युक्ते ते धातवाः येषामन्ते 'णि' प्रत्ययः अस्ति । 'णि' इत्यनेन णिङ् तथा णिच् एतौ द्वौ प्रत्ययौ स्वीक्रियेते  ।                                                           </p>
<h2 id="kashika">Kashika</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p>चङि परतोऽनभ्यासस्य धातोरवयवस्य प्रथमस्य एकाचो द्वितीयस्य वा यथायोगम् द्वे भवतः। अपीपचत्। अपीपठत्। आटिटत्। आशिशत्। आर्दिदत्। पचादीनां ण्यनतानाम् चङि कृते णिलोपः, उपधाह्रस्वत्वं, द्विर्वचनम् इत्येषां कार्याणां प्रवृत्तिक्रमः। तथा च सन्वल्लघुनि चङ्परे इति सन्वद्भावो विधीयमानो ह्रस्वस्य स्थानिवद्भावान् न प्रतिषिध्यते। यो ह्रनादिष्टादचः पूर्वः तस्य विधिं प्रति स्थानिवद्भावो भवति। न च अस्मिन् कार्याणां क्रमेणानिष्टादचः पूर्वोऽभ्यासो भवतीति। आटिटतिति <b>द्विर्वचनेऽचि</b> <a href="1.1.59.html">1.1.59</a> इति स्थानिवद्भावात् द्वितीयस्य एकाचः द्विर्वचनं भवति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p>चङि परे अनभ्यासधात्वयवस्यैकाचः प्रथमस्य द्वे स्तोऽजादेस्तु द्वितीयस्य ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p>चङि परे अनभ्यासस्य धात्ववयवस्यैकाचः प्रथमस्य द्वे स्तोऽजादेर्द्वितीयस्य॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p><b>श्लौ</b> - शेषं पूरयति — धातोद्र्वे स्त इति ।एकाचो द्वे॑इत्यतोलिटि धातो॑इत्यतश्च तदनुवृत्तेरिति भावः । द्वित्वे कृते अभ्यासकार्यमभिप्रेत्य आह — जुहोतीति । यणिति । उवङपवाद इत्यर्थः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.11
sutra: चङि</p>
<hr />
<p>एषां कार्याणां प्रवृत्तिक्रम इति। एतच्च ठचः परस्मिन्ऽ इत्यत्रोपपादितम्, तत एवावधातव्यम्। न केवलं न्याप्यत्वादयं क्रम आश्रीयते, किन्तु प्रयोजनमप्यनन्यथासिद्धमस्तीत्याह - यथा हीति। ह्रस्वस्य स्थानिवद्भावान्न प्रतिषिध्यत इति।'ह्रस्वस्य स्थानिवद्भावात्प्रतिषिध्यते'  इति यतन्म भवति, स्थानिवद्भावाभावादित्यर्थः। कथं पुनरस्मिन् कार्यक्रमे सति सथानिवद्भावो न भवति? इत्यत आह - अनादिष्टाचेति। [करणे हेतौ?ट्। ठचः परस्मिन्ऽ इत्यत्र योऽनादिष्टादचः पूर्वस्तस्य विधिं प्रति स्थानिवद्भावो भवतीति सिद्धान्तः स्थापितः। न चास्मिन् क्रमे सत्यनादिष्टादचः पूर्वोऽभ्यासो भवति, किं तर्हि? आदिष्टादेव; ह्रस्वत्वे कृतेऽभ्यासोपजननात्। तेन तस्य विधौ कर्तव्ये ह्रस्वस्त स्थानिवद्भावो न भवतीति लघुत्वानिवृतेः सन्वद्भावो न व्याहन्येत। यदि तु द्विर्वचने कृते ह्रस्वः क्रियते, तर्ह्यनादिष्टादचः पूर्वोऽभ्यासः स्यात्, ततश्च तस्य स्थावनिवद्भावः स्यादेव विधौ, ततश्च दीर्घत्वाल्लघुसंज्ञाया अभावात्सन्वद्भावो न स्यात्। क्व तर्हि स्याद्? अशीशमदित्यादौ। अत्र हि णावेव णितां ह्रस्वो विधीयते। यदि तर्ह्ययं कार्यक्रमः, आटिटदित्यादऐ द्वितीयस्यैकाचष्टिशब्दस्य द्विर्वचनं न प्राप्नोति ? अत्राह - आटिटदित्यादि।'श्लुचङेः'  इत्येकयोग एव कर्तव्ये योगविभागो वैचित्र्यार्थः ॥</p></div>