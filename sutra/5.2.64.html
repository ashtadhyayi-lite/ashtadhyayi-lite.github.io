<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.63.html">
            <button class="muted-button">Prev 5.2.63</button>
        </a>
        <a href="5.2.65.html">
            <button class="muted-button">Next 5.2.65</button>
        </a>
        </nav><h2>Kashika</h2>
<hr />
<p>index: 5.2.64
sutra: आकर्षादिभ्यः कन्</p>
<hr />
<p>तत्र इत्येव, कुशलः इति च। आकर्शादिभ्यः प्रातिपदिकेभ्यः सप्तमीसमर्थेभ्यः कुशलः इत्येतस्मिन्नर्थे कन् प्रत्ययो भवति। आकर्षे कुशलः आकर्षकः। त्सरुकः। आकर्ष। त्सरु। पिप्पसा। पिचण्ड। अशनि। अश्मन्। विचय। चय। जय। आचय। अय। नय। निपाद। गद्गद। दीप। हृद। ह्याद। ह्लाद। शकुनि। आकर्शादिः।</p>
<h2>Siddhanta Kaumudi</h2>
<hr />
<p>index: 5.2.64
sutra: आकर्षादिभ्यः कन्</p>
<hr />
<p>आकर्षे कुशल आकर्षकः । आकषादिभ्य इति रेफरहितो मुख्यः पाठः । आकषो निकषोपलः ॥</p>
<h2>Balamanorama</h2>
<hr />
<p>index: 5.2.64
sutra: आकर्षादिभ्यः कन्</p>
<hr />
<p><em>आकर्षादिभ्यः कन्</em> - आकर्षादिभ्यः कन् । आकर्षक इति । यद्यपि वुनैवाऽनुवृत्तेनेदं सिध्यति तथापि शकुनिक॑ इत्यद्यर्थं कन्ग्रहणम् । </p>
<h2>Padamanjari</h2>
<hr />
<p>index: 5.2.64
sutra: आकर्षादिभ्यः कन्</p>
<hr />
<p>कन् ॥ आकषत्यस्मिन्सुवर्णादिकमित्याकषः,'पुंसि संज्ञायाम्'  इति घः।'हलश्च'  इति घञ् तु न भवति; प्रायग्रहणानुवृतेः, यथा निकष इति। ये तु आकर्षादभ्य इति सरेफं पठन्ति, तेषामाकृष्यतेऽस्मिन्निति घञि रूपम्। त्सरुक इति।'त्सकर च्छद्मगतौ' ,'भृमृशृ'  इत्यादिनौणादिक उप्रत्ययः। त्सरुःउखड्गग्रहणप्रदेशः। एतदर्खं प्रत्ययान्तरकरणमिवर्णान्तार्थं च। अकारान्तेष्वाकर्षादिषु प्रकृतेन वुनापि सिद्धम् ॥</p></div>