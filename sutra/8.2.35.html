<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.2.34.html">
            <button class="muted-button">Prev 8.2.34</button>
        </a>
        <a href="8.2.36.html">
            <button class="muted-button">Next 8.2.36</button>
        </a>
        </nav><h2>Kashika</h2>
<hr />
<p>index: 8.2.35
sutra: आहस्थः</p>
<hr />
<p>आहो हकारस्य थकारादेशो भवति झलि परतः। इदमात्थ। किमात्थ। आदेशान्तरकरणं <em>झषस्तथोर्धोऽधः</em> [[8.2.40]] इत्यस्य निवृत्त्यर्थम्। झलि इत्येव, आह, आहतुः, आहुः। हृग्रहोर्भश्छन्दसि हस्येति वक्तव्यम्। गर्दभेन सम्भरति। ग्रभीता। जभ्रिरे। उद्ग्राभं च निग्राभं च ब्रह्म देवा अवीवृधन्।</p>
<h2>Siddhanta Kaumudi</h2>
<hr />
<p>index: 8.2.35
sutra: आहस्थः</p>
<hr />
<p>झलि परे । चर्त्वम् । आत्थ । आहथुः ॥</p>
<h2>Laghu Siddhanta Kaumudi</h2>
<hr />
<p>index: 8.2.35
sutra: आहस्थः</p>
<hr />
<p>झलि परे। चर्त्वम्। आत्थ। आहथुः॥</p>
<h2>Balamanorama</h2>
<hr />
<p>index: 8.2.35
sutra: आहस्थः</p>
<hr />
<p><em>आहस्थः</em> - आहस्थः । 'आह' इति षष्ठन्तम् । 'झलो झलि' इत्यतो झलीत्यनुवर्तते इत्यभिप्रेत्य शेषपूरणेन सूत्रं व्याचष्टे —  झलि परे इति । आह् इत्यस्य थकारः स्याज्झलीति फलितम् ।अलोऽन्त्यस्ये॑त्यन्त्यस्य भवति । चत्त्र्वमति । आथ् — थेति स्थिते प्रथमथकारस्यखरि चे॑ति चर्त्वे आत्थेति रूपमित्यर्थः । आहादेशस्य अकारान्तत्वे तु हकारादकारस्य थकारादेशे हस्य ढत्वे चर्त्वे आट्त्थ इति स्यादिति बोध्यम् । पञ्चानं णलाद्यभावपक्षे आह —  — </p>
<h2>Padamanjari</h2>
<hr />
<p>index: 8.2.35
sutra: आहस्थः</p>
<hr />
<p>अथ प्रकृतो धकार एव कस्मान्न विधीयते, तस्यापि हि चर्त्वेन आत्थेति सिद्धम्, थकारस्यापि चर्त्वेन भवितव्यम्, एवं च कृत्वा ठाहनहोर्धःऽ इत्येक एव योगः कर्तव्यः ? अत आह -आदेशान्तरकरणमिति । एवमपि तकार एव कर्तव्यः । हृग्रहोरिति । हकारस्येति वचनं हरत्यर्थम् । निग्राभमिति । ठुदि ग्रहःऽ इत्यत्र'च्छन्दसि निपूर्वादपीष्यते स्रुगुद्यमननिपातनयोः'  इति वचनाद्वा घञ् ॥</p></div>