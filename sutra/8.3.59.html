<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.58.html"><button class="muted-button">Prev 8.3.58</button></a>
        <a href="8.3.60.html"><button class="muted-button">Next 8.3.60</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 8.3.59
sutra: आदेशप्रत्यययोः</p>
<hr />
<p>आदेश-प्रत्यययोः इण्कोः अपदान्तस्य सः मूर्धन्यः</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 8.3.59
sutra: आदेशप्रत्यययोः</p>
<hr />
<p>इण्कोः परस्य अपदान्तस्य आदेशरूपस्य  प्रत्ययावयवरूपस्य वा सकारस्य मूर्धन्यः आदेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 8.3.59
sutra: आदेशप्रत्यययोः</p>
<hr />
<p>An अपदान्त सकार that was obtained either as an आदेश or through a प्रत्यय  is converted to षकार when it follows a letter from इण्-प्रत्याहार or a कवर्ग.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 8.3.59
sutra: आदेशप्रत्यययोः</p>
<hr />
<p>यदि कश्चन सकारः (1) स्वयम्  आदेशरूपेण विहितः अस्ति, अथवा (2) कस्यचन प्रत्ययस्य अवयवः अस्ति, तर्हि तादृशस्य इण्कोः परस्य सकारस्य (अनुस्वार/विसर्ग/शर्-वर्णस्य व्यवाये अपि) षकारादेशः भवति । </p>
<p>स्मर्तव्यम् - 'इण्' इत्यत्र परस्य णकारस्य (इत्युक्ते, लण्-प्रत्याहारस्य णकारस्य) ग्रहणं भवति । अतः इण् प्रत्याहारे अ/आ-एतौ विहाय सर्वे स्वराः, अन्तस्थाः तथा हकारः समाविश्यन्ते) । एवमेव 'कु' इत्यनेन सर्वेषां कवर्गीयवर्णानां ग्रहणं भवति ।   </p>
<p>उदाहरणानि एतानि - </p>
<p>1) 'वाक्' शब्दस्य सप्तमीबहुवचनस्य रूपसिद्धौ -</p>
<p>→ वाक् + सुप् [सप्तमीबहुवचनस्य प्रत्ययः]</p>
<p>→ वाक् + षु [अत्र सुप्-इत्यस्य सकारः प्रत्ययस्य अवयवः अस्ति, अपदान्तः अस्ति, ककारात् च परः अस्ति । अतः  <b>आदेशप्रत्यययोः</b> <a href="8.3.59.html">8.3.59</a> इत्यनेन तस्य मूर्धन्यः षकारः भवति ।]</p>
<p>→ वाक्षु</p>
<p>2) पठ्-धातोः लृट्-लकारस्य प्रथमपुरुषैकवचनस्य प्रक्रिया इयम् - </p>
<p>पठ् + लृट् [<b>लृट् शेषे च</b> <a href="3.3.13.html">3.3.13</a> इति लृट्-लकारः]</p>
<p>→ पठ् + स्य + लृट् [<b>स्यतासी लृलुटोः</b> <a href="3.1.33.html">3.1.33</a> इति विकरणप्रत्ययः 'स्य']</p>
<p>→ पठ् + इट् + स्य + लृट् [<b>आर्द्धधातुकस्येड्वलादेः</b> <a href="7.2.35.html">7.2.35</a> इति इडागमः]</p>
<p>→ पठ् + इ + स्य + तिप् [<b>तिप्तस्..</b> <a href="3.4.78.html">3.4.78</a> इति लट्-लकारस्य प्रथमपुरुषैकवचनस्य प्रत्ययः तिप्]</p>
<p>→ पठिष्यति ['स्य'-प्रत्ययस्य सकारः प्रत्ययावयवरूपेण विहितः अस्ति, अपदान्तस्य अस्ति, इकारात् परः अस्ति  । अतः <b>आदेशप्रत्यययोः</b> <a href="8.3.59.html">8.3.59</a> इत्यनेन तस्य षत्वम् भवति ।]</p>
<p>3)  षिचँ (क्षरणे) अस्य लिट्-लकारस्य प्रथमपुरुषैकवचनस्य प्रक्रिया इयम् - </p>
<p>सिच् + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ सिच् + सिच् + लिट् [<b>लिटिधातोरनभ्यासस्य</b> <a href="6.1.8.html">6.1.8</a> इति द्वित्वम्]  </p>
<p>→ सि सिच् + लिट्  [<b>हलादि शेषः</b> <a href="7.4.60.html">7.4.60</a> इति अभ्यासस्य चकारलोपः]        </p>
<p>→ सि सिच् + तिप् [<b>तिप्तस्..</b> <a href="3.4.78.html">3.4.78</a> इत्यनेन प्रथमपुरुषैकवचनस्य तिप्-प्रत्ययः]</p>
<p>→ सि सिच् + णल् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति तिप्-प्रत्ययस्य णल्-आदेशः।]</p>
<p>→ सि सेच् अ [<b>पुगन्तलघूपधस्य च</b> <a href="7.3.86.html">7.3.86</a> इति गुणः]</p>
<p>→ सिषेच ['सेच्' इत्यस्य सकारः षकारस्य आदेशरूपेण प्राप्तः अस्ति, अपदान्तस्य अस्ति, इकारात् परः अस्ति  । अतः <b>आदेशप्रत्यययोः</b> <a href="8.3.59.html">8.3.59</a> इत्यनेन तस्य षत्वम् भवति ।]</p>
<p>ज्ञातव्यम् - </p>
<ol>
<li>
<p>इण्कोः परः  अपदान्ते विद्यमानः  सकारः यदि 'आदेशस्य अवयवः' अस्ति तर्हि अनेन सूत्रेण तस्य षत्वम् न भवति ।  यथा, 'मुसलम्' अस्य शब्दस्य <b>नित्यवीप्सयोः</b> <a href="8.1.4.html">8.1.4</a> इत्यनेन द्वित्वे कृते 'मुसलम् मुसलम्' इति जायते । अत्र द्वितीयः 'मुसलम्' शब्दः आदेशरूपेण विहितः अस्ति । अस्मिन् आदेशे एकः वर्णः 'सकारः ' अपि अस्ति । अतः अत्र आदेशस्य 'अवयवरूपेण' सकारः विहितः अस्ति । अस्यामवस्थायाम् वर्तमानसूत्रेण सकारस्य षत्वम् न विधीयते ।</p>
</li>
<li>
<p>आदेशस्वरूपः प्रत्ययावयवस्वरूपः वा सकारः पदान्ते अस्ति चेत् तस्य षत्वम् न भवति, यतः एतत् सूत्रम् <b>अपदान्तस्य मूर्धन्यः</b> <a href="8.3.55.html">8.3.55</a> अस्मिन् अधिकारे आगच्छति । यथा, धनुष्-शब्दस्य सप्तमीबहुवचनस्य रूपस्य प्रक्रिया इयम् - </p>
</li>
</ol>
<p>धनुस् + सुप्</p>
<p>→ धनुरुँ + सु [<b>स्वादिष्वसर्वनास्थाने</b> <a href="1.4.17.html">1.4.17</a> इत्यनेन अङ्गस्य पदसंज्ञा । <b>ससजुषोः रुः</b> <a href="8.2.66.html">8.2.66</a> इति पदान्तसकारस्य रुत्वम्]</p>
<p>→ धनुः + सु [<b>खरवसानयोर्विसर्जनीयः</b> <a href="8.3.15.html">8.3.15</a>  इति रेफस्य खरि परे विसर्गः]</p>
<p>→ धनुस् + सु [<b>वा शरि</b> <a href="8.3.36.html">8.3.36</a> इति शर्-वर्णे परे विसर्गस्य वैकल्पिकः सकारः]</p>
<p>→ धनुस्  + षु [<b>आदेशप्रत्यययोः</b> <a href="8.3.59.html">8.3.59</a> इत्यनेन इण्कोः परस्य 'सु' इत्यस्य प्रत्ययावयवस्य सकारस्य षकारः । <b>नुम्विसर्जनीयशर्व्यवायेऽपि</b> <a href="8.3.58.html">8.3.58</a> इत्यनेन अयं षकारः सकारस्य  व्यवधाने अपि भवति ।]  </p>
<p>→ धनुष् + षु [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम्]</p>
<p>→ धनुष्षु</p>
<p>अत्र 'धनुस् + सु' इत्यत्र धनुस्-शब्दस्य सकारः यद्यपि विसर्गादेशस्य सकारः अस्ति, तथापि सः 'पदान्ते' अस्ति, अतः <b>आदेशप्रत्यययोः</b> <a href="8.3.59.html">8.3.59</a> इत्यनेन तस्य षत्वं न भवति । केवलं प्रत्ययसकारस्य षत्वं कर्तुम् <b>आदेशप्रत्यययोः</b> <a href="8.3.59.html">8.3.59</a> इत्यस्य प्रयोगः क्रियते ।</p>
<h2 id="kashika">Kashika</h2><a href="#">Up</a>
<hr />
<p>index: 8.3.59
sutra: आदेशप्रत्यययोः</p>
<hr />
<p>मूर्धन्यः इति वर्तते, स इति च। आदेशप्रत्यययोः इति षष्ठी भेदेन सम्बध्यते। आदेशो यः सकारः, प्रत्ययस्य च यः सकारः इण्कोरुत्तरः तस्य मूर्धन्यो भवति आदेशः। आदेशस्य तावत् सिषेव। सुष्वाप। प्रत्ययस्य अग्निषु। वायुषु। कर्तृषु। हर्तृषु। इन्द्रो मा वक्षत्, स देवान् यक्षतिति व्यपदेशिवद्भावात् प्रत्ययस्य इति षत्वं भवति। यजतेर्वहतेश्च पञ्चमलकारे परस्मैपदप्रथमैकवचने इकारलोपः, <b>लेटोऽडाटौ</b> <a href="3.4.94.html">3.4.94</a> इति अट्, <b>सिब्बहुलं लेटि</b> <a href="3.1.34.html">3.1.34</a> इति सिप्, ततः सिद्धं यक्षत्, वक्षतिति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.3.59
sutra: आदेशप्रत्यययोः</p>
<hr />
<p>सहेः साडः सः &lt;{SK335}&gt; इति सूत्रात्स इति षष्ठ्यन्तं पदमनुवर्तते । इण्कवर्गाभ्यां परस्याऽपदान्तस्यादेशः प्रत्ययावयवश्च यः सकारस्तस्य मूर्धन्यादेशः स्यात् । विवृताघोषस्य सस्य तादृश एव षः । रामेषु । इण्कोः किम् । रामस्य । आदेशप्रत्यययोः किम् । सुपीः । सुपिसौ । सुपिसः । अपदान्तस्य किम् । हरिस्तत्र । एवं कृष्णमुकुन्दादयः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 8.3.59
sutra: आदेशप्रत्यययोः</p>
<hr />
<p>इण्कुभ्यां परस्यापदान्तस्यादेशस्य प्रत्ययावयवस्य यः सस्तस्य मूर्धन्यादेशः। ईषद्विवृतस्य सस्य तादृश एव षः। रामेषु। एवं कृष्णादयोऽप्यदन्ताः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.3.59
sutra: आदेशप्रत्यययोः</p>
<hr />
<p><b>आदेशप्रत्यययोः</b> - अथ षत्वविधायकं सूत्रमाह — आदेश । षष्ठन्तमिति । 'सहेः साडः सः' इति सूत्रे 'स्' इति निर्दिष्टमिति भावः । तच्चेह द्विवचनान्ततया विपरिणम्यआदेशप्रत्यययो॑रित्यत्र सम्बध्यते । ततश्चइण्कवर्गाभ्यां परयोरपदान्तयोरादेशात्मकप्रत्ययावयवात्मकयोः सकारयोर्मूर्धन्यः स्या॑दित्यर्थः । फलितमाह — इम्कवर्गाभ्यामित्यादिना । प्रौढमनोरमायां तु आदेशप्रत्यययोरित्येकापि षष्ठी प्रत्ययविषये अवयवार्थिका, आदेशविषये चाऽभेदार्थिका । तथाच आदेशस्य प्रत्ययावयवस्य च सकारस्येति लभ्यत इति प्रत्ययशब्दस्य लक्षणां विनोक्तम् । सहविवक्षाऽभावेऽपि सौत्रो द्वन्द्व इति च स्वीकृतम् । यदि तु आदेशविषयेऽपि अवयवषष्ठी स्यात् — ॒आदेशावयवस्य सस्य ष॑ इति, तर्हि 'तिरुआः'तिसृणा॑मित्यादौ दोषः । नचत्रिचतुरोः स्त्रिया॑मित्यत्रादेशे सकारोच्चारणसामर्थ्यान्न तत्र षत्वमिति वाच्यं, तिरुआ इत्यत्रन रपरसृपिसृजिस्पृशिस्पृहिसवनादीना॑मिति षत्वनिषेधेन चरितार्थत्वात् । विसम्विसमित्यादौ सकारस्याऽऽदेशावयवतया षत्वापत्तेश्च, नित्यवीप्सयोरित्याष्टमिकद्विर्वचनस्यादेशरूपताया वक्ष्यमाणत्वात् ।प्रत्ययो यः सकारस्तस्ये॑ति व्याख्याने तु जिगीषुरित्यादाव#एव स्यात् । 'रामेषु' इत्यादौ न स्यात् । अतआदेशः प्रत्ययावयवश्च यः सकारस्तस्ये॑ति व्याख्यातम् । प्रत्ययावयवसक्षणायां चहलि सर्वेषां॑मिति निर्देशो लिङ्गम् । विवृताघोषस्येति । मूर्धन्यत्वम् ऋटुरषेष्वविशिष्टम् । विवृतत्वरूपाब्यन्तरप्रयत्नवतोऽघोषरूपबाह्रप्रयत्नवतश्च सकारस्य तदुभयात्मकः षकार एव भवतीत्यर्थः । टकारनिवारणायाद्यं विशेषणम् । ऋकारवारणाय द्वितीयम् । रामेष्विति । ननु सु इत्यस्य व्यपदेसिवद्भावेन सुबन्तत्वेन पदत्वात्सात्पदाद्यो॑रिति षत्वनिषेधः स्यादिति चेन्न,प्रत्ययग्रहणे यस्मात्स विहितस्तदादेरेव ग्रहणा॑दित्यलम् । सुपिसाविति ।पिस गतौ॑क्विप् । धातुसकारोऽयं नत्वादेशो नापि प्रत्ययावयव इति भावः । अत सर्वादिशब्देषु सर्वनामकार्यं विधास्यन् सर्वनामसंज्ञामाह — सर्वादीनि । सर्वः आदिः=प्रथमावयवः येषां तानि सर्वादीनि । अत्र सर्वशब्दः स्वरूपपरः ।</p></div>