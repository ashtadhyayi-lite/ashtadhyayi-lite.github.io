<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.45.html"><button class="muted-button">Prev 1.1.45</button></a>
        <a href="1.1.47.html"><button class="muted-button">Next 1.1.47</button></a>
        </nav><h2 class="title">आद्यन्तौ टकितौ</h2><p class="sname"><font color=blue>1-1-46 आद्यन्तौ टकितौ</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p>आदि-अन्तौ टकितौ </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p>टित्-आगमः आगमिनः आदौ विधीयते, कित्-आगमः आगमिनः अन्ते विधीयते ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p>A टित्-आगम is attached before its substrate, and a कित्-आगम comes after its substrate.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p>आदिः टित् भवति, अन्तः कित् भवति षष्ठीनिर्दिष्टस्य । लविता, मुण्डो भीषयते । टित्प्रदेशाः <b>आर्धधातुकस्य इड् वलादेः</b> <a href="7.2.35.html">7.2.35</a> इत्येवमादयः । कित्प्रदेशाः <b>भियो हेतुभये षुक्</b> <a href="7.3.40.html">7.3.40</a> इत्येवमादयः ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p>टित्कितौ यस्योक्तौ तस्य क्रमादाद्यन्तावयवौ स्तः ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p>टित्कितौ यस्योक्तौ तस्य क्रमादाद्यन्तावयवौ स्तः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p>संस्कृतव्याकरणे आगमानाम् प्रकारत्रयम् विद्यते — टित्-आगमाः, कित्-आगमाः, मित्-आगमाः इति । एतेभ्यः टित्-आगमानाम् कित्-आगमानाम् च स्थानम् प्रकृतसूत्रेण निर्दिश्यते । <b>टित्-आगमः यस्य शब्दस्य विधीयते तस्मात् शब्दात् पूर्वम् संस्थाप्यते; कित्-आगमः यस्य शब्दस्य विधीयते तस्मात् शब्दात् अनन्तरम् विधीयते</b>— इति प्रकृतसूत्रस्य अर्थः । उदाहरणे एतादृशे —</p>
<ol>
<li><b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति सूत्रेण लङ्-प्रत्यये परे अङ्गस्य <b>अट्-आगमः</b> विधीयते । अयम् <b>टित्</b> आगमः अस्ति अतः अयम् अङ्गस्य आदौ (प्रारम्भे) विधीयते । प्रक्रिया इयम् —</li>
</ol>
<p><pr></p>
<p>पठँ (व्यक्तायां वाचि, भ्वादिः, &lt;{1.381}&gt;)</p>
<p>→ पठ् + लङ् [<b>अनद्यतने लङ्</b> <a href="3.2.111.html">3.2.111</a> इति लङ्]</p>
<p>→ अट् + पठ् + लङ् [<b>लुङ्लङ्लृङ्क्ष्वडुदात्तः</b> <a href="6.4.71.html">6.4.71</a> इति अट्-आगमः । अस्मिन् आगमे टकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा भवति, ततः तस्य <b>तस्य लोपः</b> <a href="1.3.9.html">1.3.9</a> इति लोपः विधीयते । अतः अयम् आगमः टित्-आगमः अस्ति । अयम् आगमः अस्य आगमिनः (इत्युक्ते, पठ्-इत्यस्मात्) पूर्वम् विधीयते । ]</p>
<p>→ अ + पठ् + तिप् [<b>तिप्तस्झि...</b> <a href="3.4.78.html">3.4.78</a> इति प्रथमपुरुषैकवचनस्य तिप्-प्रत्ययः]</p>
<p>→ अ + पठ् + शप् + ति [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ अ + पठ् + अ + त् [<b>इतश्च</b> <a href="3.4.100.html">3.4.100</a> इति इकारलोपः]</p>
<p>→ अपठत् </p>
<p></pr></p>
<ol>
<li><b>भियो हेतुभये षुक्</b> <a href="7.3.40.html">7.3.40</a> इति सूत्रेण भी-धातोः णिच्-प्रत्यये परे <b>षुक्-आगमः</b> विधीयते । अयम् <b>कित्</b> आगमः अस्ति, अतः अयम् अङ्गस्य अन्ते विधीयते । प्रक्रिया इयम् —</li>
</ol>
<p><pr></p>
<p>ञिभी (भये, जुहोत्यादिः, &lt;{3.2}&gt;)</p>
<p>→ भी + णिच् [<b>हेतुमति च</b> <a href="3.1.26.html">3.1.26</a> इति णिच्-प्रत्ययः ]</p>
<p>→ भी + इ [णकारस्य <b>चुटू</b> <a href="1.3.7.html">1.3.7</a> इति इत्संज्ञा । चकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा । द्वयोः अपि <b>तस्य लोपः</b> <a href="1.3.9.html">1.3.9</a> इति लोपः ।]</p>
<p>→ भी + षुक् + इ [<b>भियो हेतुभये षुक्</b> <a href="7.3.40.html">7.3.40</a> इति अङ्गस्य षुक्-आगमः । अस्मिन् आगमे षकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा भवति, ततः तस्य <b>तस्य लोपः</b> <a href="1.3.9.html">1.3.9</a> इति लोपः विधीयते । अतः अयम् आगमः षित्-आगमः अस्ति । अयम् आगमः अस्य आगमिनः (इत्युक्ते, भी-इत्यस्मात्) अनन्तरम् विधीयते । ]</p>
<p>→ भी + ष् + इ [षकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा भवति, ततः तस्य <b>तस्य लोपः</b> <a href="1.3.9.html">1.3.9</a> इति लोपः विधीयते । षकारोत्तरः उकारः उच्चारणार्थः अस्ति, अतः तस्य अपि लोपः भवति ।]</p>
<p>→ भीषि [<b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा ।] </p>
<p>→‌भीषि + ल्युट् [<b>ल्युट् च</b> <a href="3.3.115.html">3.3.115</a> इति ल्युट्-प्रत्ययः]</p>
<p>→ भीषि + अन [<b>युवोरनाकौ</b> <a href="7.1.1.html">7.1.1</a> इति यु-इत्यस्य अन-आदेशः]</p>
<p>→ भीष् + अन [<b>णेरनिटि</b> <a href="6.4.51.html">6.4.51</a> इति णिचः लोपः]</p>
<p>→ भीषण [<b>अट्कुप्वाङ्नुम्व्यवायेऽपि</b> <a href="8.4.2.html">8.4.2</a> इति णत्वम्]</p>
<p></pr></p>
<p><note>यस्मिन् शब्दस्वरुपे टकारः / ककारः इत्संज्ञकः अस्ति, तत् शब्दस्वरूपम् आगमः एव भवेत् <b>इति न आवश्यकम्</b> । प्रत्ययेषु अपि एते वर्णाः इत्संज्ञकरूपेण प्रयुज्यन्ते । यथा, टक् इत्यस्मिन् प्रत्यये टकारककारौ द्वौ अपि इत्संज्ञकौ स्तः, परन्तु अयम् आगमः नास्ति । अतः कः टित्/कित्-शब्दः आगमः अस्ति अस्य निर्णयः तु व्याख्यानं दृष्ट्वा एव करणीयः ।</note></p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p><b>आद्यन्तौ टकितौ</b> - आद्यन्तौ टकितौ । आदिश्च अन्तश्च आद्यन्तौ, टश्च कच् टकौ । टकारादकार उच्चारणार्थः । टकौ इतौ ययोस्तौ टकितौ । द्वन्द्वान्त इच्छब्दः प्रत्येकं संबध्यते । टित्कितावाद्यन्तावयवौ स्तः । कस्येत्याकाङ्क्षायां यस्य तौ विहितौ तयोरित्यर्थाल्लभ्यते । तदाह — टित्कितावित्यादिना । क्रमादिति यथासङ्ख्य सूत्रलभ्यम् । टित् आद्यवयवः, किदन्तावयव इत्यर्थः । नचैवं सति मिलितयोरेकत्रान्वयाऽभावात्कथमिह द्वन्द्व इति वाच्यम्, प्रथमतः समुदायरूपेण परस्परं युगलयोरन्वयबोधमादाय द्वन्द्वप्रवृत्तौ सत्यां यथासंख्यसूत्रपर्यालोचनया पुनः प्रत्येकान्वयोपपत्तेः । 'एचोऽयवायावः' इत्यादावप्येषैव गतिः । लोके त्वेवंजातीयकप्रयोगोऽसाधुरेवेति भाष्यादिषु स्पष्टम् । अत्रैव यथासङ्ख्यसूत्रोमन्यासो युक्तः ।आर्धधातुकस्येड्वलादेः॑ भविता ।ङ्णोः कुक् टुक् शरि॑, प्राङ्क्षष्ट इत्याद्युदाहरणम् ।पुरस्तादपवादा अनन्तरान्विधीन् बाधन्ते नोत्तरान् इतिषष्ठी स्थानेयोगे॑त्यस्यानन्तरस्यैवायमपवादः । 'प्रत्ययः' परश्चेत्यनेन तु परत्वादिदं बाध्यते । तेन चरेष्टः गापोष्टगित्यादयः परा एव भवन्ति । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.46
sutra: आद्यन्तौ टकितौ</p>
<hr />
<p>अत्र द्वौ पक्षौ सम्भवतः-संज्ञा स्यात्, परिभाषा वेति । तत्र संज्ञापक्षेऽयमर्थः-टकिताविति कर्मधारयः, इत्संज्ञकौ टकारककारौ आद्यन्तयौः संज्ञेति । तत्रेडित्यत्राद्यर्थेन टकारेण बहुव्रीहौ इकारादिः शब्दो गृहीत आदेशो विधीयमानस्तव्यस्य स्थानेऽन्तरतम इतव्यो भवतीति सिद्धमिष्टम् । एवं षुक्यन्तवचनेन ककारेण बहुव्रीहौ षकारान्तो गृहीत आदेशो भियो भीष् भवतीति सिद्धम् । नन्वस्मिन्पक्षे संज्ञा संज्ञिप्रत्यायनार्था, संज्ञिनं प्रत्याय्य स्वयमेव निवर्तिष्यत इति किमिद्ग्रहणेन, टकावित्येवास्तु ? उच्यते; इत्संज्ञकत्वेन देशविशेषो लक्ष्यते, तेनेत्संज्ञकस्य यो देशस्तद्देशावस्थितौ टकौ संज्ञे भवत इति आलजाटचौ 'ठस्येकः' इत्यादौ टकौ संज्ञे न भवतः । अस्मिन्पक्षे दोषः, 'लुङ्लङ्लृङ्क्ष्वडुदातः' इत्यडित्यकारादेरादेशस्य विधानातस्यैवोदातत्वमलोऽन्त्यस्य स्याद्, नाकारस्य ? नैष दोषः; 'अडुदातः' इति त्रिपदो बहुव्रीहिः-उदातोऽकार आदिरस्येति । विशेषणस्याप्युदातस्य सौत्रः परिनिपातः । एवमपि  - 'आडजादीनाम्' इत्यत्रोदातग्रहणमेवानुवर्तत इति बहुव्रीहेरसम्भवाद्दोषः, तस्मात्परिभाषापक्षमाश्रित्याह-'आदिष्टिद्भवतीति । परेण परिभाषाप्रकरणेन साहचर्यादिति भावः । यद्वा-'षष्ठी स्थानेयोगा' इत्यत्रेदमनुवर्त्यम्, अत एवाह-षष्ठीनिर्द्दिष्टस्येति । तेन 'चरेष्टः','आतोऽनुपसर्गे कः' इत्यादयः प्रत्यया आद्यन्तभूता न भवन्ति । एवमपि 'गापोष्टक्' 'व्रीहिशाल्योर्ढक्' इत्यत्र प्रसङ्गः, तत्र टकष्टित्वकित्वयोगे परत्वादन्त्यः स्यात्, नैष दोषः; 'पुरस्तादपवादा अनन्तरान्विधीन् बाधन्ते न परान्' इति । एवमयं स्थानेयोगं बाधते, न प्रत्ययपरत्वम् । भीषयत इति । 'ञिभी भये', णिच् । 'भियो हेतुभये षुक्' 'भीस्म्योर्हेतुभये' ॥</p></div>