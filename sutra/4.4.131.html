<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.130.html"><button class="muted-button">Prev 4.4.130</button></a>
        <a href="4.4.132.html"><button class="muted-button">Next 4.4.132</button></a>
        </nav><h2>Sandhi Samaasa Split</h2>
<hr />
<p>index: 4.4.131
sutra: वेशोयशआदेर्भगाद्यल्</p>
<hr />
<p>वेशो-यश-आदेः भगात् मत्वर्थे छन्दसि संज्ञायाम् यल्</p>
<h2>Neelesh Sanskrit Brief</h2>
<hr />
<p>index: 4.4.131
sutra: वेशोयशआदेर्भगाद्यल्</p>
<hr />
<p>यस्य आदौ 'वेशस् '/ 'यशस्' अस्ति तथा च यस्य अन्ते 'भग' अस्ति तादृशात् प्रथमासमर्थात् मत्वर्थे वेदेषु संज्ञायाः विषये यल्-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 4.4.131
sutra: वेशोयशआदेर्भगाद्यल्</p>
<hr />
<p>आदौ पदपरिचयः  -</p>
<ol>
<li>
<p>'मतुप्' इति कश्चन तद्धितप्रत्ययः । <b>तदस्यास्त्यस्मिन्निति मतुप्</b> <a href="5.2.94.html">5.2.94</a> इत्यनेन 'तत् अस्य अस्मिन् वा अस्ति' अस्मिन्  अर्थे मतुप्-प्रत्ययः विधीयते , अतः अयमर्थः 'मत्वर्थः' नाम्ना अपि ज्ञायते ।</p>
</li>
<li>
<p>'वेशस्'  इत्युक्ते बलम् । 'यशस्' इत्युक्ते पराक्रमः । 'भग' इत्यस्य 'श्रीकाम', 'प्रयत्न', 'माहात्म्य', 'वीर्य', 'यशः' एते अर्थाः सन्ति ।</p>
</li>
</ol>
<p>यस्य शब्दस्य आदौ वेशस् / यशस् इति विद्यते, तथा अन्ते 'भग' इति विद्यते,  तादृशात् शब्दात् मत्वर्थे वेदेषु संज्ञायाम् 'यल्' प्रत्ययः कृतः दृश्यते । यथा -</p>
<ol>
<li>
<p>वेशश्च भगश्च वेशोभगः ।  वेशोभगः अस्मिन् अस्ति सः = वेशोभग + यल् → वेशोभग्य ।</p>
</li>
<li>
<p>यशश्च भगश्च यशोभगः ।  यशोभगः अस्मिन् अस्ति सः = यशोभग + यल् → यशोभग्य ।</p>
</li>
</ol>
<p>ज्ञातव्यम् - 'यल्' प्रत्ययस्य लकारः इत्संज्ञकः अस्ति । अस्य प्रयोजनम् 'स्वरनिर्देशः' इति । <b>लिति</b> <a href="6.1.193.html">6.1.193</a> इत्यनेन लित्-प्रत्यये परे प्रत्ययात् पूर्वः स्वरः उदात्तत्वं प्राप्नोति । यथा, 'वेशोभग्य' तथा 'यशोभग्य' उभयत्र  भकारोत्तरः अकारः उदात्तत्वं प्राप्नोति ।</p>
<h2>Kashika</h2>
<hr />
<p>index: 4.4.131
sutra: वेशोयशआदेर्भगाद्यल्</p>
<hr />
<p>मत्वर्थे इत्येव वेशोयशसी आदौ यस्य प्रातिपदिकस्य तस्माद् वेशोयशाऽदेर्भगान्तात् प्रातिपदिकात् मत्वर्थे यल् प्रत्ययो भवति। लकारः स्वरार्थः वेशोभगो विद्यते यस्य स वेशोभग्यः। यशोभग्यः। वेशः इति वलमुच्यते। श्रीकामप्रयत्नमाहात्म्यवीर्ययशस्सु भगशब्दः। वेशश्च असौ भगश्च श्रीप्रभृतिर्वेशोभगः, सोऽस्य अस्तीति वेशोभग्यः।</p>
<h2>Siddhanta Kaumudi</h2>
<hr />
<p>index: 4.4.131
sutra: वेशोयशआदेर्भगाद्यल्</p>
<hr />
<p>यथासंख्यं नेष्यते । वेशो बलं तदेव भगः । वेशोभग्यः । वेशोभगीनः । यशोभग्यः । यशोभगीनः ॥</p></div>