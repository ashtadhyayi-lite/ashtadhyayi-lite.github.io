<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.17.html"><button class="muted-button">Prev 1.1.17</button></a>
        <a href="1.1.19.html"><button class="muted-button">Next 1.1.19</button></a>
        </nav><h2>Sandhi Samaasa Split</h2>
<hr />
<p>index: 1.1.18
sutra: ऊँ</p>
<hr />
<p>शाकल्यस्य (मतेन) उञः अनार्षे इतौ प्रगृह्यम् ऊँ </p>
<h2>Neelesh Sanskrit Brief</h2>
<hr />
<p>index: 1.1.18
sutra: ऊँ</p>
<hr />
<p>'उञ्' इति निपातस्य अवैदिके 'इति' शब्दे परे शाकल्यस्य मतेन प्रगृह्यः 'ऊँ' आदेशः विकल्पेन भवति ।</p>
<h2>Neelesh English Brief</h2>
<hr />
<p>index: 1.1.18
sutra: ऊँ</p>
<hr />
<p>According to Shakalya, the निपात 'उञ्' when followed by the अवैदिक  'इति' word  gets optionally converted to  ऊँ, and this ऊँ gets the term 'प्रगृह्य'.</p>
<h2>Neelesh Sanskrit Detailed</h2>
<hr />
<p>index: 1.1.18
sutra: ऊँ</p>
<hr />
<p>'प्रगृह्य' इति  व्याकरणशास्त्रस्य अन्यतमा संज्ञा । अष्टाध्याय्याम् <b>ईदूदेद्द्विवचनं प्रगृह्यम्</b> <a href="1.1.11.html">1.1.11</a> इत्यतः <b>ईदूतौ च सप्तम्यर्थे</b> <a href="1.1.19.html">1.1.19</a> एतैः नवभिः सूत्रैः मिलित्वा प्रगृह्यसंज्ञा विधीयते । अस्य सूत्रसमूहस्य इदम् अष्टमम् सूत्रम् । 'उञ्' इत्यस्य स्थाने प्रगृह्यसंज्ञकस्य 'ऊँ' आदेशस्य विधानम् अनेन सूत्रेण क्रियते । </p>
<p><title>उञ्-शब्दः</title></p>
<p>'उञ्' इति कश्चन निपातः । <b>चादयोऽसत्वे</b> <a href="1.4.57.html">1.4.57</a> अनेन सूत्रेण निर्दिष्टे 'चादिगणे' अयं शब्दः वर्तते । <b>प्राग्रीश्वरान्निपाताः</b> <a href="1.4.56.html">1.4.56</a> अनेन सूत्रेण अस्य निपातसंज्ञा भवति ।  अस्मात् निपातात् अनन्तरम् 'इति' अयम् शब्दः विद्यते चेत् <b>उञः</b> <a href="1.1.17.html">1.1.17</a> इत्यनेन अस्य वैकल्पिक-प्रगृह्यसंज्ञा अपि भवति । अस्यामेव स्थितौ अस्य निपातस्य <b>शाकल्यस्य मतेन विकल्पेन प्रगृह्यसंज्ञकः 'ऊँ' (दीर्घः उदात्तः अनुनासिकः ऊकारः) इति आदेशः भवति</b> - इति वर्तमानसूत्रस्य आशयः । </p>
<p>'उञ्' अस्मिन् शब्दे विद्यमानः 'ञकारः' इत्संज्ञकः अस्ति, अतः तस्य प्रक्रियायाम् आदौ लोपः भवति ।</p>
<p><title>प्रयोजनम्</title></p>
<p>अष्टाध्याय्यां प्रगृह्यसंज्ञायाः मुख्यम् प्रयोजनम् अस्ति <b>प्लुतप्रगृह्या अचि नित्यम्</b> <a href="6.1.125.html">6.1.125</a> इत्यनेन अच्सन्धौ प्रकृतिभावः । अतः 'उ इति' इत्यत्र संहितायाम् सत्याम् त्रीणि कार्याणि सम्भवन्ति -</p>
<ol>
<li>उ इत्यस्य प्रगृह्यसंज्ञा, ततश्च तस्य प्रगृह्यसंज्ञकः उञ्-आदेशः । </li>
</ol>
<p><pr></p>
<p>उ + इति </p>
<p>→ ऊँ इति [<b>ऊँ</b> <a href="1.1.8.html">1.1.8</a> इत्यनेन वैकल्पिकः प्रगृह्यः ऊँ-आदेशः । <b>प्लुतप्रगृह्या अचि नित्यम्</b> <a href="6.1.125.html">6.1.125</a>  इति अत्र अग्रे सन्धिः निषिध्यते ।]</p>
<p></pr></p>
<ol>
<li>उ इत्यस्य प्रगृह्यसंज्ञा, परन्तु उञ्-आदेशाभावः । </li>
</ol>
<p><pr></p>
<p>उ + इति </p>
<p>→ उ इति [<b>उञः</b> <a href="1.1.17.html">1.1.17</a> इत्यनेन वैकल्पिकम् प्रगृह्यत्वम् ।  <b>प्लुतप्रगृह्या अचि नित्यम्</b> <a href="6.1.125.html">6.1.125</a>  इति अत्र अग्रे सन्धिः निषिध्यते ।]</p>
<p></pr></p>
<ol>
<li>उ इत्यस्य प्रगृह्यसंज्ञा-अभावः ।</li>
</ol>
<p><pr></p>
<p>उ + इति</p>
<p>→ विति [<b>इको यणचि</b> <a href="6.1.77.html">6.1.77</a> इति उकारस्य यणादेशे वकारः, ततः वर्णमेलनम्]</p>
<p></pr></p>
<p><title>'अनार्षे' इत्यस्य अनुवृत्तेः प्रयोजनम्</title></p>
<p><b>वैदिकवाङ्मयस्य विषये तु 'इति' शब्दे परे 'उ' इत्यस्य निपातस्य ऊँ इति आदेशः न भवति</b> । <b>सम्बुद्धौ शाकल्यस्येतावनार्षे</b> <a href="1.1.16.html">1.1.16</a> इत्यस्मात् पूर्वसूत्रात् 'अनार्षे' इति शब्दस्य अनुवृत्तिं कृत्वा अयं बिन्दुः अत्र स्पष्टी भवति ।</p>
<p><title>भाष्यकारकृतः योगविभागः</title></p>
<p>पाणिनेः मूलसूत्रपाठे  <b>ऊञः</b> <a href="1.1.17.html">1.1.17</a> तथा <b>ऊँ</b> <a href="1.1.18.html">1.1.18</a> इत्येतयोः द्वयोः सूत्रयोः स्थाने <b>उञः ऊँ</b> इति एकमेव सूत्रम् निर्मितम् आसीत् । परन्तु महाभाष्ये पतञ्जलिमुनिः अस्य स्थाने <b>उञः</b> <a href="1.1.17.html">1.1.17</a> तथा <b>ऊँ</b> <a href="1.1.18.html">1.1.18</a> इति द्वे सूत्रे स्थापितवान् । अस्य योगविभागस्य मुख्यम् प्रयोजनम् अस्ति शाकल्यस्य मतस्य स्पष्टरूपेण प्रतिपादनम् । शाकल्यस्य मतेन 'उञ्' इत्यस्य 'ऊँ' आदेशः विकल्पेन भवति, परन्तु 'ऊँ' आदेशस्य प्रगृह्यसंज्ञा तु नित्यं भवति । इदानीम् <b>उञः ऊँ</b> इति एकमेव सूत्रं विद्यते चेत् तस्मिन् एकं नित्यकार्यम् अपरं च वैकल्पिककार्यम् उक्तं स्यात् इति कारणेन सूत्रार्थवगमने क्लेशः उत्पद्येत, अतः अत्र योगविभागं कृत्वा भाष्यकारेण सूत्रे स्पष्टता आनीता । </p>
<h2>Kashika</h2>
<hr />
<p>index: 1.1.18
sutra: ऊँ</p>
<hr />
<p>उञ इति वर्तते । उञ इतावनार्षे ऊँ इत्ययमादेशो भवति दीर्घोऽनुनासिकश्च, शाकल्यस्य मतेन प्रगृह्यसंज्ञकश्च । शाकल्यस्य ग्रहणं विभाषार्थमिहाप्यनुवर्तते । तेन त्रीणि रूपाणि भवन्ति उ इति, विति, ऊँ इति ॥</p>
<h2>Siddhanta Kaumudi</h2>
<hr />
<p>index: 1.1.18
sutra: ऊँ</p>
<hr />
<p>उञ इतौ दीर्घोऽनुनासिकः प्रगृह्यश्च ऊँ इत्ययमादेशो वा स्यात् । ऊँ इति ॥</p></div>