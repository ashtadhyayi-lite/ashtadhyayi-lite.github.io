<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.17.html"><button class="muted-button">Prev 1.1.17</button></a>
        <a href="1.1.19.html"><button class="muted-button">Next 1.1.19</button></a>
        </nav><h2 class="title">ऊँ</h2><p class="sname"><font color=blue>1-1-18 ऊँ</font> <font color="DeepPink"> प्रगृह्यम्</font> <font color="ForestGreen">शाकल्यस्य इतौ अनार्षे</font> <font color="Red">उञः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.18
sutra: ऊँ</p>
<hr />
<p>शाकल्यस्य (मतेन) उञः अनार्षे इतौ प्रगृह्यम् ऊँ </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.18
sutra: ऊँ</p>
<hr />
<p>'उञ्' इति निपातस्य अवैदिके 'इति' शब्दे परे शाकल्यस्य मतेन प्रगृह्यः 'ऊँ' आदेशः विकल्पेन भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.18
sutra: ऊँ</p>
<hr />
<p>According to Shakalya, the 'उञ्' when followed by the अवैदिक  'इति' word  gets optionally converted to प्रगृह्य ऊँ.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.18
sutra: ऊँ</p>
<hr />
<p>उञ इति वर्तते । उञ इतावनार्षे ऊँ इत्ययमादेशो भवति दीर्घोऽनुनासिकश्च, शाकल्यस्य मतेन प्रगृह्यसंज्ञकश्च । शाकल्यस्य ग्रहणं विभाषार्थमिहाप्यनुवर्तते । तेन त्रीणि रूपाणि भवन्ति उ इति, विति, ऊँ इति ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.18
sutra: ऊँ</p>
<hr />
<p>उञ इतौ दीर्घोऽनुनासिकः प्रगृह्यश्च ऊँ इत्ययमादेशो वा स्यात् । ऊँ इति ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.18
sutra: ऊँ</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा वर्तते 'प्रगृह्यम्' इति संज्ञा । अष्टाध्याय्याम् <b>ईदूदेद्द्विवचनं प्रगृह्यम्</b> <a href="1.1.11.html">1.1.11</a> इत्यतः <b>ईदूतौ च सप्तम्यर्थे</b> <a href="1.1.19.html">1.1.19</a> एतैः नवभिः सूत्रैः प्रगृह्यसंज्ञा दीयते । अस्य सूत्रसमूहस्य इदम् अष्टमम् सूत्रम् । <b>प्रगृह्यसंज्ञकस्य 'उञ्' इत्यस्य स्थाने 'ऊँ' आदेशस्य विधानम् अनेन सूत्रेण क्रियते</b> ।</p>
<p><hlb>उञ्-शब्दः</hlb> —  <b>चादयोऽसत्वे</b> <a href="1.4.57.html">1.4.57</a> अस्मिन् सूत्रे निर्दिष्टे 'चादिगणे' उञ्' इति कश्चन निपातः विद्यते । <b>प्राग्रीश्वरान्निपाताः</b> <a href="1.4.56.html">1.4.56</a> अनेन सूत्रेण अस्य निपातसंज्ञा भवति ।  अस्मात् निपातात् अनन्तरम् 'इति' अयम् शब्दः विद्यते चेत् <b>उञः</b> <a href="1.1.17.html">1.1.17</a> इत्यनेन अस्य वैकल्पिक-प्रगृह्यसंज्ञा अपि भवति । एतादृश्यां  प्रगृह्यसंज्ञायां प्राप्तायाम् अस्य निपातस्य <b>शाकल्यस्य मतेन विकल्पेन प्रगृह्यसंज्ञकः 'ऊँ' (दीर्घः उदात्तः अनुनासिकः ऊकारः) इति आदेशः भवति</b> — इति वर्तमानसूत्रस्य आशयः । प्रगृह्यसंज्ञायां जातायाम् <b>प्लुतप्रगृह्या अचि नित्यम्</b> <a href="6.1.125.html">6.1.125</a> इत्यनेन अच्सन्धौ प्रकृतिभावे कृते 'ऊँ इति' इत्यत्र अच्सन्धिकार्यं न भवति ।</p>
<p><note><b>उञः</b> <a href="1.1.17.html">1.1.17</a> इति सूत्रेण उञ्-इत्यस्य प्रगृह्यसंज्ञा शाकल्यस्य मतेन भवति । एतादृशी प्रगृह्यसंज्ञा क्रियते चेत् पुनः शाकल्यस्य एव मतेन, परन्तु विकल्पेन अस्य 'ऊँ' आदेशः अपि सम्भवति । 'ऊँ' आदेशस्य प्रगृह्यसंज्ञायाः तु अत्र वैकल्पिकत्वं नास्ति, तस्य प्रगृह्यसंज्ञा नित्या एव, यतः उञ्-इत्यस्य प्रगृह्यसंज्ञायाम् सत्याम् एव तस्य ऊँ-आदेशः उक्तः अस्ति ।</p>
<p></note></p>
<p><title>उञ्-शब्दस्य विषये प्रगृह्यसंज्ञायाः विकल्पाः</title></p>
<p><b>उञः</b> <a href="1.1.17.html">1.1.17</a>  तथा <b>ऊँ</b> <a href="1.1.18.html">1.1.18</a> एताभ्याम् द्वाभ्याम् सूत्राभ्याम् मिलित्वा उञ्-शब्दस्य विषये प्रगृह्यसंज्ञाविषयकाः आहत्य त्रयः नियमाः उक्ताः सन्ति —</p>
<p><listsp></p>
<ol>
<li>अवैदिके इति-शब्दे परे उञ्-इत्यत्र प्रगृह्यसंज्ञा भवति, तस्य अग्रे ऊँ-आदेशः अपि विधीयते । ऊँ-आदेशस्य प्रगृह्यसंज्ञा तु भवत्येव ।</li>
</ol>
<p><pr></p>
<p>उ + इति</p>
<p>→ ऊँ इति [<b>ऊँ</b> <a href="1.1.8.html">1.1.8</a> इत्यनेन वैकल्पिकः प्रगृह्यः ऊँ-आदेशः । <b>प्लुतप्रगृह्या अचि नित्यम्</b> <a href="6.1.125.html">6.1.125</a>  इति अत्र अग्रे सन्धिः निषिध्यते ।]</p>
<p></pr></p>
<ol>
<li>अवैदिके इति-शब्दे परे उञ्-इत्यस्य प्रगृह्यसंज्ञा भवति, परन्तु तस्य अग्रे ऊँ-आदेशः न भवति । </li>
</ol>
<p><pr></p>
<p>उ + इति</p>
<p>→ उ इति [<b>उञः</b> <a href="1.1.17.html">1.1.17</a> इत्यनेन वैकल्पिकम् प्रगृह्यत्वम् ।  <b>प्लुतप्रगृह्या अचि नित्यम्</b> <a href="6.1.125.html">6.1.125</a>  इति अत्र अग्रे सन्धिः निषिध्यते ।]</p>
<p></pr></p>
<ol>
<li>अवैदिके इति-शब्दे परे उञ्-इत्यस्य प्रगृह्यसंज्ञा एव न भवति । अतः तस्य अग्रे ऊँ-आदेशः नैव सम्भवति ।</li>
</ol>
<p><pr></p>
<p>उ + इति</p>
<p>→ विति [<b>इको यणचि</b> <a href="6.1.77.html">6.1.77</a> इति उकारस्य यणादेशे वकारः, ततः वर्णमेलनम्]</p>
<p></pr></p>
<p></listsp></p>
<p>अवैदिकः इति-शब्दः अग्रे नास्ति चेत् तु <b>निपात एकाजनाङ्</b> <a href="1.1.14.html">1.1.14</a> इति सूत्रेण 'उञ्' शब्दस्य नित्यमेव प्रगृह्यसंज्ञा भवति । </p>
<p><title>सूत्रे 'अनार्षे' इत्यस्य अनुवृत्तेः प्रयोजनम्</title></p>
<p>'आर्ष' इति शब्देन अत्र वैदिकवाङ्मयं गृह्यते, अतः 'अनार्षे' इति निर्देशात् इदं सूत्रं वैदिकवाङ्मयस्य विषये नैव प्रयोक्तव्यम् — इति विषयः स्पष्टी भवति । <b>वैदिकवाङ्मयस्य विषये तु 'इति' शब्दे परे 'उ' इत्यस्य निपातस्य ऊँ इति आदेशः विकल्पेन अपि न भवति</b>  — इति अत्र आशयः ।</p>
<p><title>भाष्यकारकृतः योगविभागः</title></p>
<p>पाणिनेः मूलसूत्रपाठे  <b>ऊञः</b> <a href="1.1.17.html">1.1.17</a> तथा <b>ऊँ</b> <a href="1.1.18.html">1.1.18</a> इत्येतयोः द्वयोः सूत्रयोः स्थाने <b>उञः ऊँ</b> इति एकमेव सूत्रम् स्थापितम् आसीत् । परन्तु महाभाष्ये पतञ्जलिमुनिः अस्य स्थाने <b>उञः</b> <a href="1.1.17.html">1.1.17</a> तथा <b>ऊँ</b> <a href="1.1.18.html">1.1.18</a> इति द्वे सूत्रे स्थापितवान् । अस्य योगविभागस्य मुख्यम् प्रयोजनम् अस्ति <b>'विति' इति रूपस्य सिद्धिः</b> — इति । <b>उञः ऊँ</b> इति एकमेव सूत्रं क्रियते चेत्  — 'शाकल्यस्य मतेन उञ्-इत्यस्य प्रगृह्यसंज्ञकः ऊँ-आदेशः भवति' इति सूत्रार्थः फलेत्, येन तद्भिन्नपक्षे <b>निपात एकाजनाङ्</b> <a href="1.1.14.html">1.1.14</a> इत्यनेन उञ्-इत्यस्य नित्यमेव प्रगृह्यसंज्ञायां जातायाम् 'उ + इति = विति' इति प्रयोगः नैव साधुत्वं प्राप्नुयात् । अतः अत्र  <b>ऊञः</b> <a href="1.1.17.html">1.1.17</a> इति पृथक् सूत्रं निर्माय 'ऊञ्-इत्यस्य प्रगृह्यसंज्ञा केवलं शाकल्यस्य मतेन भवति' इति अर्थं कृत्वा 'विति' इति प्रयोगस्य साधुत्वं सम्पाद्यते ।</p>
<p><title>'किम्  + उ + इति' इत्यत्र सन्धिविकल्पाः</title></p>
<p>'किम् उ इति' इत्यत्र 'उञ्' इति अव्ययस्य प्रयोगः 'इति' शब्दात् पूर्वं कृतः अस्ति । अत्र आहत्य पञ्च रूपाणि सम्भवन्ति —</p>
<p><hl>1. उञ्-इत्यस्य उकारस्य प्रगृह्यसंज्ञां कृत्वा, तस्य विकल्पेन ऊँ-आदेशः ; तदभावे विकल्पेन <b>मय उञो वो वा</b> <a href="8.3.33.html">8.3.33</a> इति सूत्रेण वकारादेशं कृत्वा आहत्य त्रीणि रूपाणि सम्भवन्ति </hl> —</p>
<p><pr></p>
<p>किम् उ इति [<b>उञः</b> <a href="1.1.17.html">1.1.17</a> इति प्रगृह्यसंज्ञा ।]</p>
<p>→ किम् उ इति / किम् ऊँ इति / किम् व् इति [<b>ऊँ</b> <a href="1.1.18.html">1.1.18</a>  इति वैकल्पिकः ऊँ-आदेशः । तदभावे  <b>मय उञो वो वा</b> <a href="8.3.33.html">8.3.33</a> इति सूत्रेण विकल्पेन मकारादेशः]</p>
<p>→ किमु इति / किमूँ इति / किम्विति ।</p>
<p></pr></p>
<p><hl>2. उञ्-इत्यस्य उकारस्य प्रगृह्यसंज्ञा न क्रियते चेत् तस्य, यणादेशे वकारः भवति । वकारे परे मकारस्य अनुस्वारादेशः भवति, ततश्च तस्य विकल्पेन परसवर्णः भवति, येन द्वे रूपे सिद्ध्यतः </hl>—</p>
<p><pr></p>
<p>किम् उ इति</p>
<p>→ किम् व् इति [<b>इको यणचि</b> <a href="6.1.77.html">6.1.77</a> इति उकारस्य यणादेशे वकारः भवति ।]</p>
<p>→ किं विति [<b>मोऽनुस्वारः</b> <a href="8.3.23.html">8.3.23</a> इति अनुस्वारादेशः] </p>
<p>→ किं विति / किव्ँविति [<b>वा पदान्तस्य</b> <a href="8.4.59.html">8.4.59</a> इति वैकल्पिकः परसवर्णः]</p>
<p></pr></p>
<p>एतादृशम् अत्र पञ्च रूपाणि सिद्ध्यन्ति । वस्तुतस्तु इतोऽपि अग्रे केचन विकल्पाः विद्यन्ते, यैः आहत्य विंशतिः रूपाणि सम्भवन्ति । प्रौढमनोरमाकारस्य मतेन तु अत्र अष्टाविंशतिः रूपाणि सम्भवन्ति । एतेषाम् सर्वेषां विवरणम् <b>मय उञो वो वा</b> <a href="8.3.33.html">8.3.33</a> इति सूत्रार्थे  द्रष्टव्यम् । </p></div>