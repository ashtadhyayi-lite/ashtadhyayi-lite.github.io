<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.9.html"><button class="muted-button">Prev 1.1.9</button></a>
        <a href="1.1.11.html"><button class="muted-button">Next 1.1.11</button></a>
        </nav><h2>Sandhi Samaasa Split</h2>
<hr />
<p>index: 1.1.10
sutra: नाज्झलौ</p>
<hr />
<p>अच्-हलौ सवर्णौ न</p>
<h2>Neelesh Sanskrit Brief</h2>
<hr />
<p>index: 1.1.10
sutra: नाज्झलौ</p>
<hr />
<p>स्वराः तथा व्यञ्जनानि परस्पराणाम् सवर्णानि न भवन्ति  । </p>
<h2>Neelesh English Brief</h2>
<hr />
<p>index: 1.1.10
sutra: नाज्झलौ</p>
<hr />
<p>A स्वर and a व्यञ्जन cannot be सवर्ण of each other.</p>
<h2>Neelesh Sanskrit Detailed</h2>
<hr />
<p>index: 1.1.10
sutra: नाज्झलौ</p>
<hr />
<p>ययोः वर्णयोः मुखस्थितम् उच्चारणस्थानम् तथा आभ्यन्तरप्रयत्नः परस्पराभ्यां सह समानः अस्ति, तयोः  <b>तुल्यास्यप्रयत्नं सवर्णम्</b> <a href="1.1.9.html">1.1.9</a> अनेन सूत्रेण 'सवर्णसंज्ञा' दीयते । <b>तुल्यास्यप्रयत्नं सवर्णम्</b> <a href="1.1.9.html">1.1.9</a> इत्यस्य आधारेण तु अकार-हकारयोः, इकार-शकारयोः, ऋकार-षकारयोः, ऌकार-सकारयोः अपि सावर्ण्यम् विधीयते । तस्य निषेधं कर्तुम् वर्तमानसूत्रम् पाठितम् अस्ति । अतः इदम् <b>सवर्णसंज्ञानिषेधसूत्रम्</b> । स्वराः तथा व्यञ्जनानि परस्पराणाम् सवर्णाः न सन्ति इति अस्य सूत्रस्य आशयः । इत्युक्ते, स्वराणाम् सावर्ण्यम् स्वरैः सह एव भवितुं शक्यते;  तथैव च व्यञ्जनानाम् सावर्ण्यमपि केवलं अन्यैः व्यञ्जनैः सह एव भवितुं शक्यते । यद्यपि अकार-हकारयोः उच्चारणस्थानमाभ्यन्तरप्रयत्नश्च समानौ स्तः, तथापि तौ सवर्णौ न स्तः । तथैव, इकार-शकारौ, ऋकार-षकारौ, ऌकार-सकारौ अपि सवर्णौ न स्तः ।   </p>
<p><title>आकारहकारयोः सावर्ण्यनिषेधः</title></p>
<p>अस्मिन् सूत्रे विद्यमानेन 'अच्' वर्णेन केवलं माहेश्वरसूत्रे साक्षात् विद्यमानाः स्वराः (अ, इ, उ, ऋ, ऌ, ए, ऐ,ओ, औ) एव गृह्यन्ते । अन्येषाम् स्वराणाम् (आ, ई, ऊ, ॠ एतेषाम् तथा च सर्वेषाम् स्वराणाम् प्लुतभेदानाम्)  अत्र 'अच्' इत्यनेन ग्रहणं न भवति । इत्युक्ते, <b>तुल्यास्यप्रयत्नं सवर्णम्</b> <a href="1.1.9.html">1.1.9</a> इत्यनेन प्राप्तम् आकार-हकारयोः, ईकार-शकारयोः तथा च ॠकार-षकारयोः सावर्ण्यं  वर्तमानसूत्रेण नैव निवार्यते । तत्र ईकार-शकारयोः तथा ॠकार-षकारयोः सावर्ण्यं विद्यते चेदपि व्याकरणशास्त्रे न कुत्रचित् दोषः उपतिष्ठते, यतः ईकारशकाराभ्याम् परस्परयोः ग्रहणं न भवति, तथैव ॠकारषकाराभ्याम् अपि परस्परयोः ग्रहणं न भवति । परन्तु  आकार-हकारस्य सावर्णं न निवार्यते चेत् उदिता हकारेण ('हु' इत्यनेन) आकारस्यापि ग्रहणे कृते 'विश्वपा' शब्दस्य तृतीयैकवचने 'विश्वपा + आ' इत्यत्र <b>हो ढः</b> <a href="8.2.31.html">8.2.31</a> इति अनिष्टं ढत्वं प्रसज्यति । अस्य निराकरणार्थम् सिद्धान्तकौमुद्यां भट्टोजीदीक्षितः <b>नाज्झलौ</b> इत्यस्य पदविग्रहं 'न + आ + अच् + हलौ' इति  आकारप्रश्लेषं कृत्वा  सम्पादयति, येन 'आकारस्य अच्-वर्णस्य च हल्-वर्णेन सह सावर्ण्यं न विद्यते' इति अर्थः फलति । अस्मिन् विषये <a  target='_blank' href='https://docs.google.com/document/d/1GB_je5OLMwfREZ4f4pVYJX_OHhpDTIy0aMRc9IKY8HQ/pub'>अस्मिन् लेखे</a>  विस्तारेण चर्चा कृता अस्ति, सा तत्रैव दृश्यताम् । </p>
<p>महाभाष्ये तु स्वराणाम् आभ्यन्तरप्रयत्नः 'विवृतः' तथा  च ऊष्मणाम् आभ्यन्तरप्रयत्नः 'ईषद्विवृतः' इति उक्तः अस्ति । अस्याम् स्थितौ एतयोः सावर्ण्यमपि नैव विधीयते, अतः <b>नाज्झलौ</b> <a href="1.1.10.html">1.1.10</a> इत्यस्य सूत्रस्य आवश्यकता अपि नास्ति । </p>
<h2>Kashika</h2>
<hr />
<p>index: 1.1.10
sutra: नाज्झलौ</p>
<hr />
<p>अच्च हल् च अज्झलौ, तुल्यास्यप्रयत्नावप्यज्झलौ परस्परसवर्णसंज्ञौ न भवतः । अवर्णहकारौ - दण्डहस्तः । इवर्णशकारौ - दधि शीतम् । सवर्णदीर्घत्वं न भवति । वैपाशो मत्स्यः । आनडुहं चर्म्मेति, <b>यस्येति च</b> <a href="6.4.148.html">6.4.148</a> इति लोपो न भवति ॥</p>
<h2>Siddhanta Kaumudi</h2>
<hr />
<p>index: 1.1.10
sutra: नाज्झलौ</p>
<hr />
<p>आकारसहितोऽच् आच् स च हल् चेत्येतौ मिथः सवर्णौ न स्तः । तेन दधीत्यस्य हरति शीतलं षष्ठं सान्द्रमित्येतेषु परेषु यणादिकं न । अन्यथा दीर्घादीनामिव हकारादीनामपि ग्रहणकशास्त्रबलादच्त्वं स्यात् ॥ तथा हि ॥</p>
<h2>Balamanorama</h2>
<hr />
<p>index: 1.1.10
sutra: नाज्झलौ</p>
<hr />
<p><b>नाज्झलौ</b> - एवं प्राप्ते प्रतिषेधति — नाज्झलौ । आसहितः अच्-आच् । शाकपार्थिवादित्वात्सहितशब्दस्य लोपः । आ च हस्व-आज्झलौ । तुस्यास्यसूत्रात्सवर्णमित्यनुवर्तते । तच्च पुंलिङ्गाद्विवचनान्ततया विपरिणम्यते । तदाह — अकारसहितोऽजित्यादिना । ननु किमर्थोऽयं प्रतिषेध इत्यत आह — तेनेत्यादि यणादिकं नेत्यन्तम् । तेन=प्रतिषेधेन । आदिना सवर्णदीर्घसङ्ग्रहः । दधीति इकारस्य हकारे षकारे सकारे च परे 'इको यणचि' इति यणादेशः, शीतलमित्यत्र शकारे परे सवर्णदीर्घश्च न भवतीत्यर्थः । नन्वस्त्वकारहकारयोरिकारशकारयोरृकारषकारयोर्लृकारसकारयोश्च सावण्र्यं, तथापिदधि षष्ठ॑मित्यादौ यणादिकं न प्रसक्तम्, अचपरकत्वाऽभावादित्यत आह — अन्यथेत्यादिना । अन्यथा=तेषां सावण्र्याभ्युपगमे, दीर्घादीनामिव हकारादीनामप्यच्त्वं स्यादित्यन्वयः । ननु वर्णसमाम्नाये हकारादीनामकारचकारमध्यगत्वाऽभावात्कथमच्त्वमित्यत आह-ग्रहणकशास्त्रबलादिति । गृह्णन्त्यकारादयः स्वसवर्णान् येन तद्ग्रहणम् । करणे ल्युट् । स्वार्थे कः । अणुदित्सूत्रादित्यर्थः । यद्यप्यच्छब्द०वाच्यत्वं वार्णसमाम्नायिकानामेव वर्णानान्तथापीको यणचीत्यादावच्छब्देनाऽकारादिषूपस्थितेषु तैरणुदित्सूत्रबलेन स्वस्वसवर्णानामाकारादीनामुपस्थितिरस्ति । ततश्चाऽत्राच्पदवाच्याकारादिवाच्यत्वादाकारादीनामिव हकारादीनामपि लक्षणया अच्छब्देन ग्रहणं स्यादित्यर्थः । न च इको यणचीत्यादौ शक्यार्थमादायैवोपपत्तेर्न लक्षणासंभवः । अणुदित्सूत्रे तु अस्य च्वावित्यादौ सावकाशमिति वाच्यं, स्वादिभ्य इत्यादिनिर्देशबलेन प्रत्याहाराणां स्ववाच्यवाच्येषु लक्षणाऽवश्यंभावात् । तथा चअच्त्वं स्या॑दित्यस्य अचपदबोध्यत्वं स्यादित्यर्थः । किं तद्ग्रहणकशास्त्रमित्याकाङ्क्षायां तदुपपादनं प्रतिजानीते-तथा हीति ।</p>
<h2>Padamanjari</h2>
<hr />
<p>index: 1.1.10
sutra: नाज्झलौ</p>
<hr />
<p>अत्राज्झलौ न केनापि सवर्णसंज्ञौ भवत इति तावदर्थो न भवति; संज्ञाया निर्विषयत्वात् । एतावन्तो वर्णा अचश्च हलश्च । नाप्यचामज्भिर्हलां हल्भिः सवर्णत्वनिषेधः; अत एव निर्देशात् । अन्यथाऽकारस्याकारे दीर्घो न स्यान्नाजिति, नाप्यज्झलाविति पूर्वसवर्णः । तस्मादचां हलां च मिथः सवर्णसंज्ञा निषिध्यते । तत्र च यद्यपि ङाज्झलौ' इति सामान्येनोक्तम्, तथाप्यकारहकारयोरिकारशकारयोश्च प्राप्तिरिति तत्रैव निषेधः । यद्येवम्, नाण्शलाविति वक्तव्यम् ? न तावदेवं लाघवे विशेषः । किं च प्रागुक्तं पक्षद्वयं सम्भाव्येत । ऽअच्च हल् चेऽति । अनेन नात्राज्झलोर्निर्देश इति दर्शयति । तत्रापि न दोषः कश्चित्, किन्तु पक्षान्तरसम्भावनैव । तुल्यास्यप्रयत्नाविति प्रसङ्गे हेतुमाह । सवर्णदीर्घत्वं न भवतीति प्रतिषेधस्य फलं दर्शयति । ननु दीर्घविधावचीत्यनुवर्तते, तच्चावश्यमनुवर्त्यम्, कुमारी शेते इत्यत्र मा भूदिति, न ह्यात्रानेन निषेधः सिद्ध्यति । किं कारणम् ? वाक्यापरिसमाप्तेः । इह हि वर्णानामुपदेशः पूर्वम्, तत इत्संज्ञा, ततः 'आदिरन्त्येन सहेता' इति प्रत्याहारः, ततः ङाज्झलौ' इत्यस्य निष्पतिः, तस्मिंश्च निष्पन्ने सत्यपवादविषयपरिहअरेणेष्टविषये सवर्णसंज्ञा प्रवर्तते, न त्वेतत्सूत्रनिष्पतिसमये । ततश्च 'अणुदित्सवर्णस्य च' इत्येतत् स्वाङ्गभूतेषु उपदेशेत्संज्ञाप्रत्याहारसवर्णत्वेषु निष्पन्नेषु 'अस्य च्वौ' इत्यादिषु वर्तते, न त्वङ्गेषूपदेशादिष्विति ङाज्झलौ' इत्यगृहीतसवर्णानामचां ग्रहणमिति सिद्धम् । अवश्यं चागृहीतसवर्णानामेवाचां ग्रहणमेष्टव्यम्, अन्यथा ह्यजिति गृह्यमाण इकारः शकारस्य? ग्राहकः स्यात् । न चास्मिन्नपि सूत्रेऽयमेव निषेधः, स्वात्मनि क्रियाविरोधात् । अतोऽज्ग्रहणेनापि शकारस्य ग्रहणम्, हल्षु चोपदेशाद्धल्ग्रहणेनापीति शकारद्वयस्य मिथः सवर्णसंज्ञा न स्यात् । ततश्च 'परःशतानि कार्याणि' इत्यत्र शतात्पराणि, शतादधिकानीति विगृह्य 'कर्तृकरणे कृता बहुलम्' इति बहुलवचनात्समासे पारस्करादित्वात्सुटि कृते 'अनचि च' इति शकारस्य द्विर्वचने परश्श्शतानीति स्थिते मध्यमस्य शकारस्य  'झरो झरि सवर्णे' इति लोपो न स्यादिति सर्वदा शकारत्रयश्रवणप्रसङ्गः । अतोऽगृहीतसवर्णानामचां ग्रहणादीकारशकारयोरप्रतिषिद्धं सवर्णत्वमिति 'कुमारी शेते' इत्यत्र मा भूदिति दीर्घविधौ 'अचि ' इत्यनुवर्त्यं तदनुवृत्तिसामर्थ्याच्चाजेव योऽज् न कथञ्चन हल्, तत्रैव दीर्घत्वविज्ञानाद्धकारशकारयोरकारेकाराभ्यां सावर्ण्येन ग्रहणादच्त्वे सत्यपि हल्त्वस्यापि भावाद्दीर्घाभावः सिद्धः, सत्यम्; अज्ग्रहणमप्यन्यार्थमनुवर्त्यम्, इदमपि वैपाशो मत्स्यः, आनडुहं चर्म्मेत्यत्र यस्येति लोपाभावार्थं कर्तव्यं दण्डहस्तो दधिशीतमित्येतदुभयथापि सिद्ध्यतीति प्रदर्शनार्थमुदाहरणद्वयमुपन्यस्तम् । ऽवैपाशा ऽइति -भवार्थेऽण् । ऽआनडुहमिऽति-विकारे 'प्राणिरजतादिभ्योऽञ्' ॥</p></div>