<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.4.90.html"><button class="muted-button">Prev 7.4.90</button></a>
        <a href="7.4.92.html"><button class="muted-button">Next 7.4.92</button></a>
        </nav><h2>Kashika</h2>
<hr />
<p>index: 7.4.91
sutra: रुग्रिकौ च लुकि</p>
<hr />
<p>यङ्लुकि ऋदुपधस्य अङ्गस्य योऽभ्यासस् तस्य रुग्रिकौ आगमौ भवतः, चकाराद् रीक् च। नर्नर्ति, नरिनर्ति, नरीनर्ति। वर्वर्ति, वरिवर्ति, वरीवर्ति। उकारः उच्चारणार्थः। मर्मृज्यमानास इत्युपसङ्ख्यानम्। मर्मृज्यते। मर्मृज्यमानासः।</p>
<h2>Siddhanta Kaumudi</h2>
<hr />
<p>index: 7.4.91
sutra: रुग्रिकौ च लुकि</p>
<hr />
<p>ऋदुपधस्य धातोरभ्यासस्य रुक् रिक् रीक् एते आगमाः स्युर्यङ्लुकि ॥</p>
<h2>Padamanjari</h2>
<hr />
<p>index: 7.4.91
sutra: रुग्रिकौ च लुकि</p>
<hr />
<p>मर्मृज्यत इति । लुकि विधीयमानो रुग्यङ् नि प्राप्नोतीति वचनम् ॥</p></div>