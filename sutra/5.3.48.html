<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.47.html"><button class="muted-button">Prev 5.3.47</button></a>
        <a href="5.3.49.html"><button class="muted-button">Next 5.3.49</button></a>
        </nav><h2 class="dev">पूरणाद्भागे तीयादन्</h2><p class="sname"><font color=blue>5-3-48 पूरणात् भागे तीयात् अन्</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 5.3.48
sutra: पूरणाद्भागे तीयादन्</p>
<hr />
<p>तीयात् पूरणात् भागे अन्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.3.48
sutra: पूरणाद्भागे तीयादन्</p>
<hr />
<p>'भागः' इत्यस्य विशेषणरूपेण प्रयुक्तः यः 'तीय'प्रत्ययान्तशब्दः, तस्मात् स्वार्थे अन्-प्रत्ययः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.3.48
sutra: पूरणाद्भागे तीयादन्</p>
<hr />
<p>'तीय' इति कश्चन पूरणप्रत्ययः । <b>द्वेस्तीयः</b> <a href="5.2.54.html">5.2.54</a> तथा <b>त्रेः सम्प्रसारणम् च</b> <a href="5.2.55.html">5.2.55</a> इत्यनेन 'द्वि' तथा 'त्रि' एताभ्यां शब्दाभ्याम् पूरणार्थे अयम् प्रत्ययः विधीयते, तेन 'द्वितीय' तथा 'तृतीय' एतौ शब्दौ सिद्ध्यतः । 'भाग' इत्यस्य  विशेषणरूपेण यत्र एतौ शब्दौ प्रयुज्येते, तत्र ताभ्याम् स्वार्थे 'अन्' प्रत्ययः वर्तमानसूत्रेण विधीयते । यथा -</p>
<p>द्वितीयः भागः </p>
<p>= द्वितीय + अन्</p>
<p>→ द्वितीय् + अ [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ द्वितीय</p>
<p>एवमेव - तृतीयः भागः = तृतीयः ।</p>
<p>ज्ञातव्यम् - </p>
<ol>
<li>वस्तुतः अत्र 'अन्' प्रत्ययस्य प्रयोगेन पुनः 'द्वितीय' तथा 'तृतीय' एतौ एव शब्दौ सिद्ध्यतः । अत्र प्रत्ययविधानमपि स्वार्थे कृतमस्ति, अतः अत्र 'द्वितीय' इत्यस्मिन्नेव अर्थे पुनः 'द्वितीय' इत्येव शब्दः सिद्ध्यति । अतः अस्य सूत्रस्य प्रयोजनम् किम् - इति प्रश्नः उपतिष्ठते । अस्य स्पष्टीकरणार्थम् काशिकाकारः वदति - 'स्वरार्थम् वचनम्' । इत्युक्ते, पूरणप्रत्ययान्तः 'द्वितीय'शब्दः, तथा अन्-प्रत्ययान्तः 'द्वितीय'शब्दः एतयोः स्वरे अन्तरम् विद्यते -</li>
</ol>
<p>(अ) पूरणप्रत्ययान्तः यः 'द्वितीय' शब्दः, तस्मिन् तकारोत्तरः ईकारः <b>आद्युदात्तश्च</b> <a href="3.1.3.html">3.1.3</a> इत्यनेन उदात्तस्वरम् प्राप्नोति ।</p>
<p>(आ) अन्-प्रत्ययान्तः यः 'द्वितीय'शब्दः, तस्मिन् वकारोत्तरः इकारः <b>ञ्नित्यादिर्नित्यम्</b> <a href="6.1.197.html">6.1.197</a> इत्यनेन उदात्तस्वरम् प्राप्नोति । </p>
<p>एतम् स्वरविशेषम् द्योतयितुम् एव अत्र 'अन्' इति प्रत्ययः उक्तः अस्ति । वस्तुतः तु अस्मिन् प्रत्यये 'अ' इत्यस्य किमपि प्रयोजनम् न, केवलम् 'न्' इति इत्संज्ञकस्यैव अत्र कार्यमस्ति । परन्तु केवलम् इत्संज्ञकः वर्णः प्रत्ययरूपेण विधातुम्  न शक्यते, अतः प्रत्ययस्य प्रारम्भे 'अ' इति स्थापितः अस्ति । </p>
<ol>
<li>अस्मिन् सूत्रे 'पूरणात्' इति निर्देशः वस्तुतः अत्र न आवश्यकः, यतः 'तीय' इति प्रत्ययः पूरणार्थे एव विधीयते । परन्तु 'पूरणात्' इत्यस्य अनुवृत्तिः अग्रिमसूत्रेषु आवश्यकी, अतः तदर्थमस्य शब्दस्य अत्र ग्रहणम् कृतमस्ति । </li>
</ol>
<p>विशेषः - अस्मिन् सूत्रे कौमुद्याम् वार्त्तिकम् एकम् पाठ्यते - &lt;!तीयादीकक् स्वार्थे वाच्यः ; न विद्यायाः!&gt; । इत्युक्ते, 'तीय' प्रत्ययान्तशब्दात् स्वार्थे 'ईकक्' इति प्रत्ययः भवितुमर्हति, यदि अनेन निर्मितः तद्धितान्तशब्दः 'विद्या' इत्यस्य विशेषणरूपेण न प्रयुज्यते । यथा - द्वितीय + ईकक् → द्वितीयीक । द्वितीयम् इत्येव द्वितीयीकम् । 'द्वितीया विद्या' इत्यत्र तु निषेधात् 'द्वितीयीका' इति न भवति ।                 </p>
<h2 id="kashika">Kashika</h2><a href="#">Up</a>
<hr />
<p>index: 5.3.48
sutra: पूरणाद्भागे तीयादन्</p>
<hr />
<p>पूरणप्रत्ययो यस्तीयः, तदन्तात् प्रातिपदिकाद् भागे वर्तमानात् स्वार्थे अन् प्रत्ययो भवति। स्वरार्थम् वचनम्। द्वितीयो भागः द्वितियः। तृतीयः। भागे इति किम्? द्वितीयम्। तृतीयम्। पूरणग्रहणमुत्तरार्थम्, न ह्रपूरणस्तीयोऽस्ति। मुखतीयादिरनर्थकः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.3.48
sutra: पूरणाद्भागे तीयादन्</p>
<hr />
<p>द्वितीयो भागो द्वितीयः । तृतीयः । स्वरे विशेषः ।&lt;!तीयादीकक् स्वार्थे वाच्यः !&gt; (वार्तिकम्) ॥ द्वैतीयीकः । द्वितीयः । तार्तीयीकः । तृतीयः ।&lt;!न विद्यायाः !&gt; (वार्तिकम्) ॥ द्वितीया । तृतीया । विद्येत्येव ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 5.3.48
sutra: पूरणाद्भागे तीयादन्</p>
<hr />
<p><b>पूरणाद्भागे तीयादन्</b> - पूरणाद्भागे । पूरणार्थकतीयप्रत्ययान्ताद्भागे विद्यमानात्स्वार्थे अन्स्यादित्यर्थः । अन्विधेः प्रयोजनमाह — स्वरे विशेष इति ।ञ्नित्यादिर्नित्य॑मिति स्वरे इत्यर्थः । तीयादीकगिति । वार्तिकमिदंदृष्टं सामे॑ति सूत्रभाष्ये स्थितम् । न विद्याया इति । वार्तिकमिदमपि तत्रैव स्थितम् । विद्यावृत्तेस्तीयप्रत्ययान्तादीकङ्नेत्यर्थः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 5.3.48
sutra: पूरणाद्भागे तीयादन्</p>
<hr />
<p>पूरणार्थविहितत्वातीयप्रत्यय एव पूरणशब्देनोक्त इत्याह - पूरणप्रत्ययो यस्तीय इति। स्वरार्थं वचनमिति। भागे नित्स्वरेणाद्यदातत्वं यथा स्यात्, रूपे तु नास्ति विशेषः। पूरणग्रहणमुतरार्थमिति। नेहार्थम्, कुतः? इत्यत आह - न हीति। ननु चायमस्ति -'मुखपार्श्वतसोर्लोपः, भुखतीयः'  इति ? तत्राह - मुखतीयादिरनर्थक इति। मुखतीयादौ यस्तीयशब्दः सोऽनर्थक इत्यर्थ ॥</p></div>