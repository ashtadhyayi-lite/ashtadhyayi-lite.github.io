<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.38.html">
            <button class="muted-button">Prev 5.3.38</button>
        </a>
        <a href="5.3.40.html">
            <button class="muted-button">Next 5.3.40</button>
        </a>
        </nav><h2>Kashika</h2>
<hr />
<p>index: 5.3.39
sutra: पूर्वाधरावराणामसि पुरधवश्चैषाम्</p>
<hr />
<p>अपञ्चम्याः इति निवृत्तम्। तिसृणां विभक्तीनाम् इह ग्रहणम्। पूर्वाधरावराणामसिः प्रत्ययो भवति अस्तातेरर्थे। तत् संनिओगेन च एषाम् यथासङ्ख्यं पुरद्ः अवित्येते आदेशा भवन्ति। असि इत्यविभक्तिको निर्देशः। पुरो वसति। पुर आगतः। पुरो रमणीयम्। अधो वसति। अध आगतः। अधो रमणीयम्। अवो वसति। अव आगतः। अवो रमणीयम्।</p>
<h2>Siddhanta Kaumudi</h2>
<hr />
<p>index: 5.3.39
sutra: पूर्वाधरावराणामसि पुरधवश्चैषाम्</p>
<hr />
<p>एभ्योऽस्तात्यर्थेऽसिप्रत्ययः स्यात्तद्योगे चैषां क्रमात्पुर्, अध्, अव्, इत्यादेशाः स्युः ॥</p>
<h2>Balamanorama</h2>
<hr />
<p>index: 5.3.39
sutra: पूर्वाधरावराणामसि पुरधवश्चैषाम्</p>
<hr />
<p><em>पूर्वाधरावराणामसि पुरधवश्चैषाम्</em> - पूर्वाधरावराणम् ।असी॑ति लुप्तप्रथमाकम् । पुर अध्, अव्-एषां द्वन्द्वात्प्रथमाबहुवचनम् । अस्तात्यर्थे इति । दिग्देशकालवृत्तिभ्य इत्यर्थः ।</p>
<h2>Padamanjari</h2>
<hr />
<p>index: 5.3.39
sutra: पूर्वाधरावराणामसि पुरधवश्चैषाम्</p>
<hr />
<p>आनन्तर्ययोगे षष्ठी। असीत्यविभक्तिको निर्द्देशः। एषामिति वचनं विस्पष्टार्थम्। सन्निधानाद्धि पूर्वादय एव स्तानिनः शक्या विज्ञातुम् ॥</p></div>