<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.15.html"><button class="muted-button">Prev 1.4.15</button></a>
        <a href="1.4.17.html"><button class="muted-button">Next 1.4.17</button></a>
        </nav><h2 class="title">सिति च</h2><p class="sname"><font color=blue>1-4-16 सिति च</font> <font color="DeepPink"> आ कडारात् एका सञ्ज्ञा</font> <font color="ForestGreen">पदम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.4.16
sutra: सिति च</p>
<hr />
<p>सिति  पदम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.4.16
sutra: सिति च</p>
<hr />
<p>सित्-प्रत्यये परे प्रकृतेः पदसंज्ञा भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.4.16
sutra: सिति च</p>
<hr />
<p>In presence of a प्रत्यय having सकार as इत्संज्ञक, the प्रकृति gets the term पद.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.4.16
sutra: सिति च</p>
<hr />
<p>यचि भम् <a href="1.4.18.html">1.4.18</a> इति वक्ष्यति। तस्यायं पुरस्तादपवादः। सिति प्रत्यये परतः पूर्वं पदसंज्ञं भवति। <b>भवतष् ठक्छसौ</b> <a href="4.2.115.html">4.2.115</a> भवदीयः। <b>ऊर्णाया युस्</b> <a href="5.2.123.html">5.2.123</a> ऊर्णायुः। <b>ऋतोरण्</b> <a href="5.1.105.html">5.1.105</a>, <b>छन्दसि घस्</b> <a href="5.1.106.html">5.1.106</a> ऋत्वियः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.4.16
sutra: सिति च</p>
<hr />
<p>सिति परे पूर्वं पदसंज्ञं स्यात् । अभत्वादोर्गुणो न । पर्शूनां समूहः पार्श्वम् ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.4.16
sutra: सिति च</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'पदम्' इति संज्ञा । <b>सुप्तिङन्तं पदम्</b> <a href="1.4.14.html">1.4.14</a> इत्यतः <b>स्वादिष्वसर्वनामस्थाने</b> <a href="1.4.17.html">1.4.17</a> इत्येतैः चतुर्भिः सूत्रैः इयं संज्ञा दीयते । अस्य सूत्रसमूहस्य इदं तृतीयं सूत्रम् ।<b>यस्मात् शब्दात् सित्-प्रत्ययः (सकारः यस्मिन् इत्संज्ञकः विद्यते तादृशः प्रत्ययः) विधीयते, सः शब्दः पदसंज्ञकः भवति </b> — इति अस्य सूत्रस्य आशयः । </p>
<p>अष्टाध्याय्याम् आहत्य पञ्च प्रत्ययाः सित्-प्रत्ययाः सन्ति - युस्, यस्, छस्, णस्, घस् । एते सर्वेऽपि तद्धितसंज्ञकाः एव । एतेषां सर्वेषाम् क्रमेण उदाहरणानि अधः दीयन्ते —</p>
<p>1) <b>ऊर्णाया युस्</b> <a href="5.2.123.html">5.2.123</a> इति सूत्रेण 'युस्' इति तद्धितसंज्ञकप्रत्ययः 'ऊर्णा'शब्दात् विधीयते । अस्मिन् प्रत्यये परे 'ऊर्णा'शब्दस्य <b>यचि भम्</b> <a href="1.4.18.html">1.4.18</a> इत्यनेन भसंज्ञायां प्राप्तायाम् प्रकृतसूत्रेण तां बाधित्वा पदसंज्ञा विधीयते । यदि अत्र पदसंज्ञा न अभविष्यत्, तर्हि 'ऊर्णा + यु' इत्यत्र <b>यस्येति च</b> <a href="6.4.148.html">6.4.148</a> इत्यनेन अनिष्टः आकारलोपः अभविष्यत् । प्रक्रिया इयम् -</p>
<p><pr></p>
<p>ऊर्णा अस्य अस्ति इति</p>
<p>= ऊर्णा + युस् [<b>ऊर्णाया युस्</b> <a href="5.2.123.html">5.2.123</a> इति युस्-प्रत्ययः । अत्र आदौ प्रथमासमर्थात् युस्-प्रत्ययः भवति । ततः प्रातिपदिकसंज्ञा, सुँलोपश्च विधीयते ।]</p>
<p>→ ऊर्णा + यु [सकारस्य <b>हलन्त्यम्</b> <a href="1.3.3.html">1.3.3</a> इति इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः । अत्र यकारादिप्रत्यये परे 'ऊर्णा' शब्दस्य <b>यचि भम्</b> <a href="1.4.18.html">1.4.18</a> इति भसंज्ञायां प्राप्तायां, तां बाधित्वा <b>सिति च</b> <a href="1.4.16.html">1.4.16</a> इति पदसंज्ञा भवति । भसंज्ञायाः अभावात् अत्र <b>यस्येति च</b> <a href="6.4.148.html">6.4.148</a> इति आकारलोपः न सम्भवति ।</p>
<p>→ ऊर्णायु ।</p>
<p></pr></p>
<p>2) 'कम्' (जलम् इत्यर्थः) इति मकारान्तशब्दात् 'अस्य अस्मिन् वा अस्ति' इत्यर्थे _ कंशंभ्यां बभयुस्तितुतयसः<b> <a href="5.2.138.html">5.2.138</a> इति सूत्रेण 'यस्' तथा 'युस्' एतौ द्वौ तद्धितसंज्ञकप्रत्ययौ विधीयेते । उभयोः उपस्थितौ 'कम्' इति प्रकृतेः पदसंज्ञा भवति, अतएव _मोऽनुस्वारः</b> <a href="8.3.23.html">8.3.23</a> इत्यनेन अनुस्वारादेशे कृते इष्टरूपं सिद्ध्यति —</p>
<p><pr></p>
<p>कम् अस्य अस्मिन् वा अस्ति</p>
<p>=  कम् + युस् / यस् [<b> कंशंभ्यां बभयुस्तितुतयसः</b> <a href="5.2.138.html">5.2.138</a> इति सूत्रेण 'यस्' तथा 'युस्' प्रत्ययविधानम्]</p>
<p>→ कम् + यु / य [सकारस्य इत्संज्ञालोपः]</p>
<p>→ कंयु / कंय [सित्-प्रत्यये परे <b>सिति च</b> <a href="1.4.16.html">1.4.16</a> इति प्रकृतेः पदसंज्ञा भवति । पदसंज्ञायां सत्याम् <b>मोऽनुस्वारः</b> <a href="8.3.23.html">8.3.23</a>  इति अनुस्वारादेशः भवति ।]</p>
<p>→ कंयु / कय्ँयु / कंय / कय्ँय [<b>वा पदान्तस्य</b> <a href="8.4.59.html">8.4.59</a> इति विकल्पेन परसवर्णः]</p>
<p></pr></p>
<p>3) भवत्-शब्दात् शैषिकेषु अर्थेषु (इत्युक्ते, <b>तस्येदम्</b> <a href="4.3.120.html">4.3.120</a>)  आदीषु अर्थेषु <b>भवतः ठक्छसौ</b> <a href="4.2.115.html">4.2.115</a> इति सूत्रेण छस्-प्रत्ययः भवति । अस्मिन् प्रत्यये सकारस्य इत्संज्ञा विद्यते । अतः अस्मिन्-प्रत्यये परे भवत्-शब्दस्य प्रकृतसूत्रेण पदसंज्ञा एव भवति । पदसंज्ञायां सत्यां <b>झलां जशोऽन्ते</b> <a href="8.2.39.html">8.2.39</a> इति पदान्तजश्त्वे कृते रूपं सिद्ध्यति —</p>
<p><pr></p>
<p>भवतः इदम्</p>
<p>= भवत् + छस् [<b>भवतः ठक्छसौ</b> <a href="4.2.115.html">4.2.115</a> इति सूत्रेण छस्-प्रत्ययः]</p>
<p>→ भवत् + ईय [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति छकारस्य ईय्-आदेशः]</p>
<p>→ भवद् + ईय [सित्-प्रत्यये परे <b>सिति च</b> <a href="1.4.16.html">1.4.16</a> इति 'भवत्' शब्दस्य पदसंज्ञा । अतः पदान्ते विद्यमानस्य तकारस्य <b>झलां जशोऽन्ते</b> <a href="8.2.39.html">8.2.39</a> इति जश्त्वे दकारः विधीयते ।]</p>
<p>→ भवदीय </p>
<p></pr></p>
<p>4) <b>ब्राह्मणमाणववाडवाद्यन्</b> <a href="4.2.42.html">4.2.42</a> इत्यत्र पाठितेन &lt;!पर्श्वा णस् वक्तव्यः!&gt; इति वार्त्तिकेन 'पर्शूनाम् समूहः' अस्मिन् अर्थे णस्-प्रत्ययः भवति । अस्मिन् प्रत्यये परे <b>यचि भम्</b> <a href="1.4.18.html">1.4.18</a> इत्यनेन 'पर्शु' शब्दस्य भसंज्ञायां प्राप्तायाम् तद्बाधित्वा <b>सिति च</b> <a href="1.4.16.html">1.4.16</a> इत्यनेन तस्य पदसंज्ञा विधीयते ।यदि अत्र भसंज्ञा एव अभविष्यत्, तर्हि <b>ओर्गुणः</b> <a href="6.4.146.html">6.4.146</a> इति अत्र उकारस्य अनिष्टः गुणादेशः अभविष्यत् । प्रक्रिया इयम्‌ —</p>
<p><pr></p>
<p>पर्शूनां समूहः</p>
<p>= पर्शु + णस् [ &lt;!पर्श्वा णस् वक्तव्यः!&gt; ]</p>
<p>→ पर्शु + अ [<b>चुटू</b> <a href="1.3.7.html">1.3.7</a>, <b>हलन्त्यम्</b> <a href="1.3.3.html">1.3.3</a>, <b>तस्य लोपः</b> <a href="1.3.9.html">1.3.9</a>]</p>
<p>→ पार्शु + अ [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ पार्श्व [अत्र <b>सिति च</b> <a href="1.4.17.html">1.4.17</a> इति प्रकृतेः पदसंज्ञा । इयं पदसंज्ञा भसंज्ञां बाधित्वा  विधीयते । भसंज्ञायाः अभावात् अत्र  <b>ओर्गुणः</b> <a href="6.4.146.html">6.4.146</a> इत्यनेन उकारस्य अनिष्टः गुणादेशः प्रतिषिध्यते । अग्रे <b>इको यणचि</b> <a href="6.1.77.html">6.1.77</a> इति यणादेशं कृत्वा रूपं सिद्ध्यति ।]</p>
<p></pr></p>
<p>5) 'ऋतु' शब्दात् वेदेषु 'अस्य प्राप्तम्' अस्मिन् अर्थे  <b>छन्दसि घस्</b> <a href="5.1.106.html">5.1.106</a> इति सूत्रेण घस्-प्रत्ययः कृतः दृश्यते । अस्मिन् प्रत्यये सकारस्य इत्संज्ञा भवति, अतः अस्मिन् प्रत्यये परे <b>सिति च</b> <a href="1.4.17.html">1.4.17</a> इति प्रकृतेः पदसंज्ञा विधीयते । इयं पदसंज्ञा भसंज्ञां बाधित्वा  विधीयते । भसंज्ञायाः अभावात् प्रक्रियायाम्  <b>ओर्गुणः</b> <a href="6.4.146.html">6.4.146</a> इत्यनेन उकारस्य अनिष्टः गुणादेशः प्रतिषिध्यते —</p>
<p><pr></p>
<p>ऋतु + घस् [<b>छन्दसि घस्</b> <a href="5.1.106.html">5.1.106</a> इति घस्]]</p>
<p>→ ऋतु + इय [<b>आयनेयीनीयीयः फढखच्छघां प्रत्ययादीनाम्</b> <a href="7.1.2.html">7.1.2</a> इति इय-आदेशः]</p>
<p>→ ऋत्विय [<b>सिति च</b> <a href="1.4.16.html">1.4.16</a> इत्यनेन प्रकृतेः पदसंज्ञा ।  इयं पदसंज्ञा भसंज्ञां बाधित्वा  विधीयते । भसंज्ञायाः अभावात् अत्र  <b>ओर्गुणः</b> <a href="6.4.146.html">6.4.146</a> इत्यनेन उकारस्य अनिष्टः गुणादेशः प्रतिषिध्यते । अग्रे <b>इको यणचि</b> <a href="6.1.77.html">6.1.77</a> इति यणादेशं कृत्वा रूपं सिद्ध्यति ।]</p>
<p></pr></p>
<p><title>बाध्यबाधकभावः</title></p>
<p>सर्वे सित्-प्रत्ययाः अजादयः / यकारादयः सन्ति । अतः एतेषु परेषु प्रकृतेः <b>यचि भम्</b> <a href="1.4.18.html">1.4.18</a> इति भसंज्ञा प्राप्नोति । एवमेव <b>सिति च</b> <a href="1.4.16.html">1.4.16</a> इत्यनेन प्रकृतेः पदसंज्ञा अपि विधीयते । अत्र पदसंज्ञा भसंज्ञायाः अपेक्षया अनवकाशा अस्ति, अतः <b>आकडारादेका संज्ञा</b> <a href="1.4.1.html">1.4.1</a> इत्येतम् अधिकारम् अनुसृत्य अत्र पदसंज्ञा भसंज्ञां सम्पूर्णरूपेण बाधते । अतः सित्-प्रत्यये परे प्रकृतेः पदसंज्ञा एव भवति, न हि भसंज्ञा ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.4.16
sutra: सिति च</p>
<hr />
<p>भवदीय इति। पदत्वाज्जत्वम्। ऊर्णायुरिति पदसंज्ञाया निरस्तत्वाद् यस्येति लोपाभावः। एवम् ऋत्विय इति ठोर्गुणःऽ न भवति, चकारोऽनुक्तसमुच्चयार्थः तेन भुवद्धारयतोर्मतोश्च्छन्दसि'तसौ मत्वर्थे'  इति भसंज्ञां बाधित्वा पदसंज्ञा भवति, तेन भुवद्वद्भ्यः, धारयद्वद्भ्यः॥</p></div>