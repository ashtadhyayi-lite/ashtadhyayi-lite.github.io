<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.77.html">
            <button class="muted-button">Prev 5.2.77</button>
        </a>
        <a href="5.2.79.html">
            <button class="muted-button">Next 5.2.79</button>
        </a>
        </nav><h2>Kashika</h2>
<hr />
<p>index: 5.2.78
sutra: स एषां ग्रामणीः</p>
<hr />
<p>स इति प्रथमासमर्थातेषाम् इति षष्ठ्यर्थे कन् प्रत्ययो भवति, यत् तत् प्रथमासमर्थं ग्रामणीश्चेत् स भवति। ग्रामणीः प्रधानः, मुख्यः इत्यर्थः। देवदत्तः ग्रामणीः एषाम् देवदत्तकाः। ब्रह्मदत्तकाः। ग्रामणीः इति किम्? देवदत्तः शत्रुरेषाम्।</p>
<h2>Siddhanta Kaumudi</h2>
<hr />
<p>index: 5.2.78
sutra: स एषां ग्रामणीः</p>
<hr />
<p>देवदत्तोमुख्यो येषां ते देवदत्तकाः । त्वत्काः । मत्काः ॥</p>
<h2>Balamanorama</h2>
<hr />
<p>index: 5.2.78
sutra: स एषां ग्रामणीः</p>
<hr />
<p><em>स एषां ग्रामणीः</em> - स एषा ग्रामणीः । ग्रामणीविशेषवाचकाच्छब्दात्प्रथमान्तादस्येत्यर्थे कन्स्यादित्यर्थः । देवदत्तो मुख्य एषामिति । एतेन ग्रामणीशब्दो मुख्यपर्याय इति सूचितम् ।ग्रामणीर्नापिते पुंसि श्रेष्ठे ग्रामाधिपे त्रिषु॑ इत्यमरः । त्वत्काः मत्का इति । त्वमहं वा मुख्य एषामिति विग्रहः ।प्रत्ययोत्तरपदयोश्चे॑ति त्वमौ शृङ्खलमस्य । करभ इति । षष्ठर्थे सप्तमी ।बन्धन॑मिति करणे ल्युट् । अस्य करभस्य शृङ्खलं बन्धनमिति विग्रहे बन्धनविशेषणाच्छृङ्खलशब्दात्प्रथमान्तादस्य करभस्येत्यर्थे कन्स्यादित्यर्थः । शृङ्खलक इति । शृङ्खलेन बद्ध इति यावत् । करभः=बाल उष्ट्रः । </p>
<h2>Padamanjari</h2>
<hr />
<p>index: 5.2.78
sutra: स एषां ग्रामणीः</p>
<hr />
<p>इह त्वत्को मत्को वा विजय इत्यादावनेन कन्। त्वं ग्रामणीरस्य त्वत्कः, अहं ग्रामणीरस्य मत्कः। प्रायेण त्विदमर्थमात्रे प्रयुज्यते ॥</p></div>