<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.1.13.html">
            <button class="muted-button">Prev 7.1.13</button>
        </a>
        <a href="7.1.15.html">
            <button class="muted-button">Next 7.1.15</button>
        </a>
        </nav><h2>Kashika</h2>
<hr />
<p>index: 7.1.14
sutra: सर्वनाम्नः स्मै</p>
<hr />
<p>अकारान्तात् सर्वनाम्नः उत्तरस्य ङेः स्मै इत्ययमादेशो भवति। सर्वस्मै। विश्वस्मै। यस्मै। तस्मै। कस्मै। अतः इत्येव, भवते। अथोऽत्र अस्मै इत्यन्वादेशेऽशादेशे एकादेशः प्राप्नोति? तत्र अन्तरङ्गत्वादेकादेशात् पूर्वं स्मैभावः क्रियते पश्चादेकादेशः इति।</p>
<h2>Siddhanta Kaumudi</h2>
<hr />
<p>index: 7.1.14
sutra: सर्वनाम्नः स्मै</p>
<hr />
<p>अतः सर्वनाम्नो ङे इत्यस्य स्मै स्यात् । सर्वस्मै ॥</p>
<h2>Laghu Siddhanta Kaumudi</h2>
<hr />
<p>index: 7.1.14
sutra: सर्वनाम्नः स्मै</p>
<hr />
<p>अतः सर्वनाम्नो डेः स्मै। सर्वस्मै॥</p>
<h2>Balamanorama</h2>
<hr />
<p>index: 7.1.14
sutra: सर्वनाम्नः स्मै</p>
<hr />
<p><em>सर्वनाम्नः स्मै</em> - सर्वशब्दाच्चतुर्थ्येकवचने 'ङेर्यः' इति प्राप्ते — सर्वनाम्नः स्मै । 'अतो भिस' इत्यस्मादत इत्यनुवरत्ते । 'ङेर्य' इत्यतोङे॑रिति च । तदाह — अतः सर्वेत्यादिना । </p>
<h2>Padamanjari</h2>
<hr />
<p>index: 7.1.14
sutra: सर्वनाम्नः स्मै</p>
<hr />
<p>भवत इति । द्विर्यन्तास्त्यदादयः इति वचनादन्यत्र त्यदाद्यत्वाभावादनकारन्तत्वम् । अन्वादेशेऽशदेशे कृत इति । अनन्वादेशे त्वत्रास्मै चेद्रूपलोपः, न चाकृते इद्रूपलोपे एकादेशः प्राप्नोतीति । न चाद्गुणप्रसङ्गः, नित्येनेद्रूपलोपेन बाधितत्वात् । एकादेशः प्राप्नोतीति । नित्यत्वात् । वाक्यसंस्कारपक्षे चैतच्चोद्यम् । तद्ध्यर्थप्रतिपादनाय लोके प्रयुज्यते, तदेव च शास्त्रे विभज्यान्वाख्यायते । अन्तरङ्गत्वादिति । एकपदा(यत्वादन्तरङ्गत्वम्, पदद्वयाश्रयत्वादेकादेशो बहिरङ्गः ॥</p></div>