<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.2.7.html">
            <button class="muted-button">Prev 1.2.7</button>
        </a>
        <a href="1.2.9.html">
            <button class="muted-button">Next 1.2.9</button>
        </a>
        </nav><h2>Kashika</h2>
<hr />
<p>index: 1.2.8
sutra: रुदविदमुषग्रहिस्वपिप्रच्छः सँश्च</p>
<hr />
<p>'रुद', 'विद', 'मुष', 'ग्रहि', 'स्वपि', 'प्रच्छ' - इत्येतेभ्यः संश्च क्त्वा च कितौ भवतः । रुदविदमुषीणां <em>रलो व्युपधाद्धलादेः संश्च</em> [[1.2.26]] इति विकल्पे प्राप्ते नित्यार्थं ग्रहणम् । ग्रहेः विध्यर्थम् एव । स्वपि-प्रच्छ्योः सन्नर्थं ग्रहणम् । किदेव हि क्त्वा । रुदित्वा, रुरुदिषति ; विदित्वा, विविदिशति ; मुषित्वा, मुमुषिषति ; गृहीत्वा, जिघृक्षति ; सुप्त्वा, सुषुप्सति ; पृष्ट्वा, पिपृच्छिषति । ग्रहादीनां कित्त्वात् सम्प्रसारणं भवति । <em>किरश्च पञ्चभ्यः</em> [[7.2.75]] इति प्रच्छेरिडागमः ॥</p>
<h2>Siddhanta Kaumudi</h2>
<hr />
<p>index: 1.2.8
sutra: रुदविदमुषग्रहिस्वपिप्रच्छः सँश्च</p>
<hr />
<p>एभ्यः सन् क्त्वा च कितौ स्तः । रुरुदिषति । विविदिषति । मुमुषिषति ॥</p>
<h2>Laghu Siddhanta Kaumudi</h2>
<hr />
<p>index: 1.2.8
sutra: रुदविदमुषग्रहिस्वपिप्रच्छः सँश्च</p>
<hr />
<p>मुखसहतिनासिकयोच्चार्यमाणो वर्णोऽनुनासिकसंज्ञः स्यात्। तदित्थम् - अ इ उ ऋ एषां वर्णानां प्रत्येकमष्टादश भेदाः। ऌवर्णस्य द्वादश, तस्य दीर्घाभावात्। एचामपि द्वादश, तेषां ह्रस्वाभावात्॥</p>
<h2>Balamanorama</h2>
<hr />
<p>index: 1.2.8
sutra: रुदविदमुषग्रहिस्वपिप्रच्छः सँश्च</p>
<hr />
<p><em>रुदविदमुषग्रहिस्वपिप्रच्छः सँश्च</em> - रुदविद । इका निर्देशात् संप्रसारणे गृहीति निर्देशः । स्वपीति इकारस्तु उच्चारणार्थः, न त्विका निर्देशः, सुपीति संप्रसारणप्रसङ्गात् । चकारात्मृडमृदगुधे॑ति पूर्वसूत्रस्थं क्त्वेति समुच्चीयते । तदाह  —  सन् क्त्वा चेति । किताविति ।असंयोगाल्लि॑डित्यतस्तदनुवृत्तेरिति भावः । रुदसाहचर्याद्वेत्तेरेव ग्रहणमिति केचित् । अविशेषात्सर्वस्येत्यन्ये ।हलन्ताच्चे॑ति सिद्धे रुदविदमुषां ग्रहणंरलो व्युपधा॑दिति विकल्पबाधनार्थम् । ग्रहेस्तु क्त्वायांन क्त्वा से॑डिति निषेधबाधनार्थम् ।स्वपिप्रच्छयोस्तु क्त्वायां कित्त्वेऽपि सनोऽप्राप्तकित्तवविधानार्थम् । रुरुदिषतीत्यादौ सनः कित्वाल्लघूपधगुणाऽभावः ।</p>
<h2>Padamanjari</h2>
<hr />
<p>index: 1.2.8
sutra: रुदविदमुषग्रहिस्वपिप्रच्छः सँश्च</p>
<hr />
<p>सन्नर्थमिति । तत्र चरितार्थत्वादनिटः क्त्वाः कित्वाविधानं नियमार्थं न भवति ॥</p></div>