<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.21.html">
            <button class="muted-button">Prev 5.2.21</button>
        </a>
        <a href="5.2.23.html">
            <button class="muted-button">Next 5.2.23</button>
        </a>
        </nav><h2>Kashika</h2>
<hr />
<p>index: 5.2.22
sutra: साप्तपदीनं सख्यम्</p>
<hr />
<p>साप्तपदीनम् इति निपात्यते सख्येऽभिधेये। सप्तभिः पदैरवाप्यते साप्तपदीनम्। सख्यं जनाः साप्तपदीनमाहुः। कथं साप्तपदीनः सखा, साप्तपदीनं मित्रम् इति? यदा गुणप्रधानः साप्तपदीनशब्दः सखिभावे तत्कर्मणि च वर्तते तदा सख्यशब्देन सामानाधिकरण्यं भवति, यदा तु लक्षणया वर्तते तदा पुरुषेण सामानाधिकरण्यं भवति।</p>
<h2>Siddhanta Kaumudi</h2>
<hr />
<p>index: 5.2.22
sutra: साप्तपदीनं सख्यम्</p>
<hr />
<p>सप्तभिः पदैरवाप्यते साप्तपदीनम् ॥</p>
<h2>Balamanorama</h2>
<hr />
<p>index: 5.2.22
sutra: साप्तपदीनं सख्यम्</p>
<hr />
<p><em>साप्तपदीनं सख्यम्</em> - साप्तपदीनम् । सप्तपदशब्दात्तृतीयान्तादवाप्यं सख्यमित्यर्थे खञि साप्तपदीनमिति भवतीत्यर्थः । सप्तभिः पदैरिति । पदविक्षेपैरित्यर्थः । </p>
<h2>Padamanjari</h2>
<hr />
<p>index: 5.2.22
sutra: साप्तपदीनं सख्यम्</p>
<hr />
<p>साप्तपदीनमिति निपात्यत इति। किं पुनरत्र निपात्यते ? समर्थविभक्तिस्तृतीया। अवाप्यत इति प्रत्ययार्थः, सप्तभिः पदैरवाप्यत इति तद्वितार्थे द्विगुः समासः, सप्तपदशब्दात्खञ्। कथमिति। सख्युर्भावः कर्म वा सख्यम्, तत्र व्युत्पादितस्य न सखिशब्देन प्रश्नः, उपचारेणेत्युतरम्, गुणप्रधान इति। गुणो भावः, कर्म च भावः, प्रवृत्तिनिमितत्वाद्गुणः। यस्य हि गुणस्य भावादिति कर्माणि हि सख्यशब्दवाच्यत्वाद्गुण इत्युक्तम् ॥</p></div>