<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.83.html">
            <button class="muted-button">Prev 6.1.83</button>
        </a>
        <a href="6.1.85.html">
            <button class="muted-button">Next 6.1.85</button>
        </a>
        </nav><h2>Kashika</h2>
<hr />
<p>index: 6.1.84
sutra: एकः पूर्वपरयोः</p>
<hr />
<p>अधिकारोऽयम्। <em>ख्यत्यात् परस्य</em> [[6.1.112]] इति प्रागेतस्मात् सूत्रातिति उत्तरं यद् वक्ष्यामस् तत्र पूर्वस्य परस्य द्वयोरपि स्थाने एकादेशो भवति इत्येतद् वेदितव्यम्। वक्ष्यति <em>आद् गुणः</em> [[6.1.87]] इति। तत्र अचि पूर्वस्य अवर्णात् च परस्य स्थाने एको गुणो भवति। खट्वेन्द्रः मालेन्द्रः। पूर्वपरग्रहणं द्वयोरपि युगपदादेशप्रतिपत्त्यर्थम्, एकस्य एव हि स्यात्, नोभे सप्तमीपञ्चम्यौ युगपत् प्रकल्पिके भवतः इति। एकग्रहणम् पृथगादेशनिवृत्त्यर्थं, स्थानिभेदाद् धि भिन्नादिषु नत्ववद् द्वावादेशौ स्याताम्।</p>
<h2>Siddhanta Kaumudi</h2>
<hr />
<p>index: 6.1.84
sutra: एकः पूर्वपरयोः</p>
<hr />
<p>इत्यधिकृत्य ।</p>
<h2>Balamanorama</h2>
<hr />
<p>index: 6.1.84
sutra: एकः पूर्वपरयोः</p>
<hr />
<p><em>एकः पूर्वपरयोः</em> - तर्हि कुतोऽत्र यणावलादेशौ न भवत इत्यत आह — न पदान्तेति सूत्रेण पदान्तविधौ तन्निषेधादिति । पदान्तभूतेकारौकारयोः स्थाने भवतोर्यणावादेशयोः पदचरमावयवतया तयो कर्तव्ययोः परनिमित्तकस्याऽजादेशस्या.ञल्लोपस्य स्थानिवत्त्वनिषेधादित्यर्थः । अथ एकादेशसन्धिं निरूपयितुमाह — एकः पूर्वपरयोः इत्यधिकृत्येति । पदद्वयात्मकमिदं सूत्रमुत्तरत्रानुवृत्त्यर्थं पठित्वा कतिपयसन्धयो विधास्यन्त इत्यर्थः । </p></div>