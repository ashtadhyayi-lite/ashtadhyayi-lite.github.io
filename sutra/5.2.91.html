<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.90.html">
            <button class="muted-button">Prev 5.2.90</button>
        </a>
        <a href="5.2.92.html">
            <button class="muted-button">Next 5.2.92</button>
        </a>
        </nav><h2>Kashika</h2>
<hr />
<p>index: 5.2.91
sutra: साक्षाद्द्रष्टरि संज्ञायाम्</p>
<hr />
<p>साक्षाच्छब्दोऽव्ययम्। तस्मादिनिः प्रत्ययो भवति द्रष्टरि वाच्ये। संज्ञाग्रहणमभिधेयनियमार्थम्। साक्षाद् द्रष्टा साक्षी। साक्षिणौ। साक्षिणः। संज्ञाग्रहणादुपद्रष्टा एव उच्यते, न दाता ग्रहीता वा।</p>
<h2>Siddhanta Kaumudi</h2>
<hr />
<p>index: 5.2.91
sutra: साक्षाद्द्रष्टरि संज्ञायाम्</p>
<hr />
<p>साक्षाद्रष्टा साक्षी ॥</p>
<h2>Balamanorama</h2>
<hr />
<p>index: 5.2.91
sutra: साक्षाद्द्रष्टरि संज्ञायाम्</p>
<hr />
<p><em>साक्षाद्द्रष्टरि संज्ञायाम्</em> - साक्षाद्द्रष्टरि ।साक्षा॑दित्यव्ययम्, इह शब्दस्वरूपपरं लुप्तपञ्चमीकम् । साक्षादित्यव्ययाद्द्रष्टर्यर्थे इनिः स्यादित्यर्थः । साक्षीति । यः कर्मणि स्वयं न व्याप्रियते, किन्तु कर्म क्रियमाणं पश्यति सोऽयं साक्षीत्युच्यते । साक्षादित्यव्ययादिनिप्रत्ययः । 'अव्ययानां भमात्रे' इति टिलोपः ।</p>
<h2>Padamanjari</h2>
<hr />
<p>index: 5.2.91
sutra: साक्षाद्द्रष्टरि संज्ञायाम्</p>
<hr />
<p>साक्षाच्छब्दोऽव्ययमिति। तेन प्रकृतिवदनुकरणं भवतीति सूत्रे पञ्चम्या अलुक्, उदाहरणे च ठव्ययानां भमात्रेऽ इति टिलोप इति भावः। संज्ञाग्रहणादित्यादि। त्रिभिः साक्षाद् दृष्ट्ंअ भवति - यश्च ददाति, यस्मै च दीयते, यश्च पार्श्वे स्थितः पश्यति, तत्र सर्वत्र प्रत्ययः प्राप्नोति। संज्ञाग्रहणाद्धनिकाधमर्णयोर्न भवतीत्यर्थः ॥</p></div>