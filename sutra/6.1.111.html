<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.110.html"><button class="muted-button">Prev 6.1.110</button></a>
        <a href="6.1.112.html"><button class="muted-button">Next 6.1.112</button></a>
        </nav><h2 class="title">ऋत उत्</h2><p class="sname"><font color=blue>6-1-111 ऋतः उत्</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <font color="Maroon">अति</font> <font color="Brown">ङसिङसोः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p>ऋतः ङसिङसोः अति पूर्वपरयोः एकः उत्</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p>ऋवर्णात् /ऌवर्णात्  ङसिँ/ङस्-प्रत्यययोः अकारे परे पूर्वपरयोः एकः उकारादेशः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p>If a ऋकार or ऌकार is followed by the अकार of  ङसिँ or ङस् प्रत्यय,  then both of them combined to form a पूर्वरूप एकादेश.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p>ङसिङसोः इत्येव। ऋकारान्तादुत्तरयोः ङ्सिङसोः अति परतः पूर्वपरयोः उकार एकादेशो भवति। होतुरागच्छति। होतुः स्वम्। द्वयोः षष्ठीनिर्दिष्टयोः स्थाने यः स लभतेऽन्यतरव्यपदेशं इति <b>उरण् रपरः</b> <a href="1.1.51.html">1.1.51</a> इति रपरत्वमत्र कृत्वा <b>रात् सस्य</b> <a href="8.2.24.html">8.2.24</a> इति सलोपः कर्तव्यः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p>ऋदन्तान्ङसिङसोरति परे उकार एकादेशः स्यात् । रपरत्वम् ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p>ऋतो ङसिङसोरति उदेकादेशः। रपरः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p>ह्रस्व-ऋकारात् / ह्रस्व ऌकारात् परः पञ्चमी-एकवचनस्य ङसिँ-प्रत्ययस्य अकारः, षष्ठ्येकवचनस्य ङस्-प्रत्ययस्य अकारः वा विद्यते चेत्, <b>इको यणचि</b> <a href="6.1.77.html">6.1.77</a> इत्यनेन प्राप्तम् रेफादेश/लकारादेशं बाधित्वा प्रकृतसूत्रेण उकारः एकादेशरूपेण विधीयते । अयम् उकारः <b>उरण् रपरः</b> <a href="1.1.51.html">1.1.51</a> इत्यनेन नित्यम् रपरः / लपरः एव भवति । </p>
<p><b>अस्य सूत्रस्य प्रयोगः ऋकारान्त/ऌकारान्तप्रातिपदिकानाम् पञ्चमी/षष्ठी-एकवचनस्य प्रक्रियायाम् एव भवति ।</b></p>
<p>उदाहरणे एते  -</p>
<p><hlb>1. ऋकारान्तशब्दानाम् पञ्चमी/षष्ठी-एकवचनस्य रुपसिद्धिः —</hlb></p>
<p><pr></p>
<p>पितृ + ङसिँ /ङस् [पञ्चमी/षष्ठी-एकवचनस्य प्रत्ययः]</p>
<p>→ पितृ + अस् [इत्संज्ञालोपः]</p>
<p>→ पितुर्  स्  [<b>इको यणचि</b> <a href="6.1.77.html">6.1.77</a> इत्यनेन यणादेशे प्राप्ते अपवादत्वेन <b>ऋत उत्</b> <a href="6.1.111.html">6.1.111</a> इति उकारः । <b>उरण् रपर</b> <a href="1.1.51.html">1.1.51</a> इत्यनेन सः रपरः]</p>
<p>→  पितुर् [<b>रात्सस्य</b> <a href="8.2.24.html">8.2.24</a> इति रेफात् परस्य सकारस्य लोपः ]</p>
<p>→  पितुः [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गनिर्माणम्]</p>
<p></pr></p>
<p><hlb>2. ऌकारान्तशब्दानाम् पञ्चमी/षष्ठी-एकवचनस्य रुपसिद्धिः —</hlb></p>
<p>गमॢँ (गतौ, &lt;{1,1137}&gt;) इत्यस्य धातोः अनुकरणरूपेण (imitation / copy) 'गमॢ' इति ऋकारान्तशब्दः सिद्धान्तकौमुद्यां पाठितः अस्ति । 'गमॢँ-धातुः' इति अस्य शब्दस्य अर्थः । अस्य पञ्चमी/षष्ठी-एकवचनस्य रूपसिद्धौ प्रकृतसूत्रं प्रयुक्तं दृश्यते —</p>
<p><pr></p>
<p>गमॢ  + ङसिँ /ङस् [पञ्चमी/षष्ठी-एकवचनस्य प्रत्ययः]</p>
<p>→ गमॢ + अस् [इत्संज्ञालोपः,]</p>
<p>→ गमुल् स्  [<b>इको यणचि</b> <a href="6.1.77.html">6.1.77</a> इत्यनेन यणादेशे प्राप्ते अपवादत्वेन <b>ऋत उत्</b> <a href="6.1.111.html">6.1.111</a> इति ऌकारस्य उकारः । <b>उरण् रपर</b> <a href="1.1.51.html">1.1.51</a> इत्यनेन सः लपरः]</p>
<p>→  गमुल्  [<b>संयोगान्तस्य लोपः</b> <a href="8.2.23.html">8.2.23</a> इति सकारलोपः]</p>
<p></pr></p>
<p><title>दलकृत्यम्</title></p>
<p><b>1. ऋत् इत्यत्र तपरकरणम् किमर्थम् ? </b>  केवलम् 'ऋ' इति निर्दिश्यते चेत् <b>अणुदित् सवर्णस्य चाप्रत्ययः</b> <a href="1.1.69.html">1.1.69</a> इत्यनेन सवर्णग्रहणम् भवेत्, येन दीर्घ-ॠकारस्य विषये अपि अस्य सूत्रस्य अनिष्टा प्रसक्तिः स्यात् । अतः अस्मिन् सूत्रे तपरकरणम् कृत्वा ऋकारेण दीर्घ-ॠकारग्रहणम् निषिध्यते, येन दीर्घ-ॠकारस्य विषये इदं सूत्रं न प्रवर्तते । अतः <qt>तॄ (दीर्घ-ॠकारान्तप्रातिपदकम्) + ङसिँ/ङस्</qt> इत्यत्र  <b>इको यणचि</b> <a href="6.1.77.html">6.1.77</a> इत्यनेन यणादेशे कृते <qt>त्रः</qt> इत्येव रूपं सिद्ध्यति ।</p>
<p><b>2. उत् इत्यत्र तकारस्य किं प्रयोजनम्  ? </b>अस्मिन् सूत्रे 'उत्' इति शब्दः यद्यपि विधीयमानः अस्ति, तथापि विधीयमानेन उकारेण सवर्णग्रहणम् सम्भवति इति &lt;ऽभाव्यमानः अपि उकारः सवर्णान् गृह्णातिऽ&gt; (नागेशपरिभाषा 20) इत्यनया परिभाषया ज्ञाप्यते । एतादृशेन सवर्णग्रहणेन अत्र ह्रस्व-उकारेण दीर्घभेदस्य अपि ग्रहणं भवेत्; तत् निवारयितुम् अस्मिन् सूत्रे उकारस्य अपि तपरकरणम् क्रियते । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p><b>ऋत उत्</b> - ङसिङसोस्तृज्वत्त्वे क्रोष्टृ अस् इति स्थिते — ऋत उत् । 'एङः पदान्तादति'ङसि ङसोश्चे॑त्यतः-॒अती॑तिङसिङसो॑रिति चानुवर्तते ।ङसिङसो॑रित्यवयवषष्ठी,-॒अती॑त्यत्रान्वेति ।अङ्गस्ये॑त्यधिकृतम् 'ऋत' #इत्यनेन विशेष्यते, ततस्तदन्तविधिसत्दाह — ऋदन्तादित्यादिना । रपरत्वमिति । ऋकारस्य अकारस्य च स्थाने प्राप्नुवत उकारस्य ऋकारस्थानिकत्वानपायादिति भावः । उदिति तपरकरणं द्विमात्रनिवृत्त्यर्थम् । न चभाव्यमानोऽसवर्णान्न गृह्णाती॑त्येव तन्निवृत्तिः सिध्यतीति वाच्यं, तस्याऽनित्यत्वादिह द्विमात्रप्राप्तौ तन्निवृत्त्यर्थत्वात् । तदनित्यत्वं त्वनेनैव तपरकरणेन ज्ञाप्यते । ततश्चयवलपरे यवला वेति मकारस्याऽनुनासिका एव भवन्ती॑तिच्छ्वो॑रिति सूत्रे कैयटः । यत्तुतपरत्वं ढ्रलोपे इति दीर्घनिवृत्त्यर्थ॑मिति, तन्न । 'उरण्रपरः' इति सूत्रे 'ऊ,-रपरः' इति भाष्यप्रयोग विराधाता । सुपत्रवाहिता बाणा ज्वलिता इव पन्नगाः । नैरृतोरस्यभाव्यन्त सवितू रश्मयो यथा॑ इति रामायणप्रयोगविरोधाच्चेत्यलम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 6.1.111
sutra: ऋत उत्</p>
<hr />
<p>द्वयोः षष्टीनिर्द्दिष्टयोरित्यादि। न्यायप्राप्तिप्रदर्शनमेतत्, न पुनापरत्वेऽक्रियमाणे किञ्चिदनिष्टम् ठृतःऽ इति तपरकरणं दीर्घनिवृत्यर्थम्, ठुन्न्योर्ग्रहःऽ'प्रेस्त्रो' यज्ञेऽ इत्यादौ न भवति। ठुच्ऽ इत्यपि तपरकरणं दीर्घनिवृत्यर्थमेव, आन्तर्यतो हि द्विमात्रस्य द्विमात्र एव प्राप्नोति। ननु'भाव्यमानो' ण्सवर्णान्न गृह्णातिऽ इति ? एवं तर्ह्येज्ज्ञापयति-ठ्भाव्यमानोऽप्युकारः सवर्णान् गृह्णातिऽ इति, तेनामूभ्यामित्यत्र ठदसोसेर्दादु दो मःऽ इति दीर्घस्य दीर्घ ऊकारो भवति। इह गम्लृप्रभृतिभ्यो ङसिङ्सोः कृतयोः ऋकरलुकारयोः सवर्णसंज्ञाविदानादस्मिन्नुत्वे लपरत्वे च कृते संयोगान्तलोपे गमुलिति रूपं भवति ॥</p></div>