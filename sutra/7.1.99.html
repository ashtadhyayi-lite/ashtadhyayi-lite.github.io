<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.1.98.html">
            <button class="muted-button">Prev 7.1.98</button>
        </a>
        <a href="7.1.100.html">
            <button class="muted-button">Next 7.1.100</button>
        </a>
        </nav><h2>Kashika</h2>
<hr />
<p>index: 7.1.99
sutra: अम् सम्बुद्धौ</p>
<hr />
<p>सम्बुद्धौ परतश्चतुरनडुहोः अमागमो भवति। पूर्वस्य अयमपवादः। हे प्रियचत्वः। हे प्रियानड्वन्।</p>
<h2>Siddhanta Kaumudi</h2>
<hr />
<p>index: 7.1.99
sutra: अम् सम्बुद्धौ</p>
<hr />
<p>चतुरनडुहोरम् स्यात्संबुद्धौ । आमोऽपवादः । हे अनड्वन् । अनड्वाहौ । अनड्वाहः । अनडुहा ॥ </p>
<h2>Laghu Siddhanta Kaumudi</h2>
<hr />
<p>index: 7.1.99
sutra: अम् सम्बुद्धौ</p>
<hr />
<p>हे अनड्वन्। हे अनड्वाहौ। हे अनड्वाहः। अनडुहः। अनडुहा॥</p>
<h2>Balamanorama</h2>
<hr />
<p>index: 7.1.99
sutra: अम् सम्बुद्धौ</p>
<hr />
<p><em>अम् सम्बुद्धौ</em> - ननु अनड्वान् ह् सित्यत्र सुलोपे संयोगान्तलोपे च कृते नकारस्य प्रातिपदिकान्तत्वात्पदान्तत्वाच्चन लोपः प्रातिपदिकान्तस्ये॑ति नलोपः किं न स्यात् । नच नुम्विधिसामर्थ्यान्नात्र नलोप इति वाच्यं, नलोपाऽभावस्थले संबुद्धौहे अनड्व॑नित्यत्र नुग्विधेश्चारितार्थत्वात् । तत्र न ङसंबुद्ध्यो॑रिति नलोपप्रतिषेधादित्यत आह-समयोगान्तेति । हकारलोपस्याऽसिद्धत्वे सति नकारस्य प्रातिपदिकान्तत्वाऽभावात्पदान्तत्वाऽभावाच्च नलोपो नेत्यर्थः । अनड्वानिति । अनुडुह् सिति स्थिते, आम् यण्, नुम्, सुलोपः, संयोगान्तलोपश्च । अथ संबुद्धौ हे अनडुह् सिति स्थिते चतुरनडुहोरित्यामागमे प्राप्ते — अम्संबुद्धौ । 'चतुरनडुहोः' इत्यनुवर्तते । तदाह — चतुरनडुहोरिति । अमो मकार इत् । मित्त्वादन्त्यादचः परः । हे अनड्विन्निति । अम्, यण्, नुम्, सुलोपः, संयोगान्तलोपश्च । अनड्वाहाविति । सर्वनामस्थानत्वादाम् । नुम् तु न, तस्य सावेव विधानात् । अनडुह इति । शसादावचि अविकृत एवानडुहशब्द इति भावः ।</p>
<h2>Padamanjari</h2>
<hr />
<p>index: 7.1.99
sutra: अम् सम्बुद्धौ</p>
<hr />
<p>चतुःशब्दस्य केवलस्य सम्बुद्ध्यभावादुपसमस्तस्योदाहरणम् । अनडुहस्तु प्रक्रमाभेदाय, तदन्तविधिरत्रेष्यते इति प्रदर्शनाय च तदन्तस्योदाहरणम् ॥</p></div>