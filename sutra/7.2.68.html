<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.2.67.html">
            <button class="muted-button">Prev 7.2.67</button>
        </a>
        <a href="7.2.69.html">
            <button class="muted-button">Next 7.2.69</button>
        </a>
        </nav><h2>Kashika</h2>
<hr />
<p>index: 7.2.68
sutra: विभाषा गमहनविदविशाम्</p>
<hr />
<p>गम हन विद विश इत्येतेषां धातूनां वसौ विभाषा इडागमो भवति। गम जग्मिवान्, जगन्वान्। <em>मो नो धातोः</em> [[8.2.64]] इति नकारः। हन जघ्निवान्, जघन्वान्। विद विविदिवान्, विविद्वान्। विश विविशिवान्, विविश्वान्। विशिना साहचर्यादिह विदेस्तौदादिकस्य लाभार्थस्य ग्रहणम्। ज्ञानार्थस्य तु नित्यं विविद्वानित्येव भवति। दृशेश्चेति वक्तव्यम्। ददृशिवान्, ददृश्वान्।</p>
<h2>Siddhanta Kaumudi</h2>
<hr />
<p>index: 7.2.68
sutra: विभाषा गमहनविदविशाम्</p>
<hr />
<p>एभ्यो वसोरिड्वा । जग्मिवान् । जगन्वान् । जघ्निवान् । जघन्वान् । विविदिवान् । विविद्वान् । विविशिवान् । विविश्वान् । विशिना साहचर्याद्विन्दतेर्ग्रहणम् । वेत्तेस्तु विविद्वान् । नेड्वशि कृति &lt;{SK2981}&gt; इतीण्निषेधः ॥&lt;!दृशेश्च !&gt; (वार्तिकम्) ॥ ददृशिवान् । ददृश्वान् ॥</p>
<h2>Padamanjari</h2>
<hr />
<p>index: 7.2.68
sutra: विभाषा गमहनविदविशाम्</p>
<hr />
<p>जध्निवान्, जघन्वानिति । हो हन्तोर्ञ्णिन्नेषु । अभ्यासाच्चेति कुत्वम् ।  विशिना तौदादिकेनेति । यद्यप्यादादिकेन हन्तिना साहचर्यमस्ति, तथापि शब्दपरविप्रतिषेधाद्विशिसाहचर्यमेव व्यवस्थापकमिति भावः । ज्ञानार्थस्य त्विति । सताविचारणार्थयोस्त्वात्मनेपदित्वात् क्वसावसम्भव एवेति भावः । विविद्वानिति । वूर्वविदिट्प्रतिषेधः ॥</p></div>