<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.3.114.html">
            <button class="muted-button">Prev 8.3.114</button>
        </a>
        <a href="8.3.116.html">
            <button class="muted-button">Next 8.3.116</button>
        </a>
        </nav><h2>Kashika</h2>
<hr />
<p>index: 8.3.115
sutra: सोढः</p>
<hr />
<p>सहिरयं सोधभूतो गृह्यते। तस्य सकारस्य मूर्धन्यादेशो न भवति। परिषोढः। परिसोढुम्। परिसोढव्यम्। सोढभूतग्रहणं किम्? परिषहते।</p>
<h2>Siddhanta Kaumudi</h2>
<hr />
<p>index: 8.3.115
sutra: सोढः</p>
<hr />
<p>सोढ्ररूपस्य सहेः सस्य षत्वं न स्यात् । परिसोढा ॥</p>
<h2>Balamanorama</h2>
<hr />
<p>index: 8.3.115
sutra: सोढः</p>
<hr />
<p><em>सोढः</em> - सेधतेः । न षत्वमिति ।न रपरे॑त्यतो नेत्यनुवृत्तेरिति भावः । गङ्गां विसेधतीति । गच्छतीत्यर्थः । इहउपसर्गात्सुनोती॑ति षत्वं न भवति । अनन्तरस्येति न्यायेन उपसर्गात्सुनोतीत्यस्यैवायं निषेधः,न त्वादेशप्रत्ययोरित्यस्यापि । तेन सिषेधेत्यादौ आदेशप्रत्ययोरिति षत्वं भवत्येव । षिधू इति । ननु वाक्यसङ्घविशेषात्मकस्य शास्त्रस्य अक्रियारूपतवात्कथं धात्वर्थत्वमित्यत आह -शास्त्रं शासनमिति । माङ्गल्यं तु —  शुभकर्म । षिध गत्यामितिवदस्यापि रूपाणि । </p>
<h2>Padamanjari</h2>
<hr />
<p>index: 8.3.115
sutra: सोढः</p>
<hr />
<p>अत्रेत्यादि । इतिकरणो हेतौ, यस्मात् स्तौतिण्योरेवेति नियमादभ्यासादप्राप्तिः, रथादिष्वेवाभ्यासस्येति नियमादुपसर्गादप्यप्राप्तिः, तस्मादभिसुसूरित्युदाहरन्ति । अथ वा कथं षत्वप्रसङ्गः ? अत आह - अत्र हीति । यथा चात्र सन्ष इत्यत्रोक्तम् । अभ्यासात्प्राप्तिमिति । अभ्यासग्रहणमुपसर्गात्प्राप्तेरसम्भवादभ्यासेन व्यवहितान्न धातुसकारस्य प्रसङ्गः, नाप्यभ्याससकारस्य, स्थादिनियमेन व्यावतितत्वात् । एवं चात्राभिग्रहणमतन्त्रम्, सुसूरित्येवोदाहर्तव्यम् ॥</p></div>