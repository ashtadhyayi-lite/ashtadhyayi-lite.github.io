<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.142.html">
            <button class="muted-button">Prev 6.4.142</button>
        </a>
        <a href="6.4.144.html">
            <button class="muted-button">Next 6.4.144</button>
        </a>
        </nav><h2>Kashika</h2>
<hr />
<p>index: 6.4.143
sutra: टेः</p>
<hr />
<p>टिसंज्ञकस्य डिति प्रत्यये परतः लोपो भवति। कुमुद्वान्। नड्वान्। वेतस्वान्। उपसरजः। मन्दुरजः। त्रिंशता क्रीतः त्रिंशकः। डिति अभस्य अपि अनुबन्धकरणसामर्थ्यत् टिलोपो भवति।</p>
<h2>Siddhanta Kaumudi</h2>
<hr />
<p>index: 6.4.143
sutra: टेः</p>
<hr />
<p>डिति परे भस्य टेर्लोपः स्यात् । वाऽवसाने ॥ कतरत् । कतरद् । कतरे । कतराणि । भस्येति किम् । पञ्चमः । टेर्लुप्तत्वात् प्रथमयोः &lt;{SK164}&gt; इति पूर्वसवर्णदीर्घः एङ्ह्रस्वात् &lt;{SK193}&gt; इति संबुद्धिलोपश्च न च भवति । हे कतरत् । पुनस्तद्वत् । शेषं पुंवत् ॥ कतमत् । अन्यत् । अन्यतरत् । इतरत् । अन्यतमशब्दस्य तु अन्यतममित्येव ।&lt;!एकतरात्प्रतिषेधो वक्तव्यः !&gt; (वार्तिकम्) ॥ एकतरम् । सोरमादेशे कृते संनिपातपरिभाषया न जरस् । अजरम् । अजरसी । अजरे । परत्वाज्जरसि कृते झलन्तत्वान्नुम् ॥</p>
<h2>Laghu Siddhanta Kaumudi</h2>
<hr />
<p>index: 6.4.143
sutra: टेः</p>
<hr />
<p>डिति भस्य टेर्लोपः। कतरत्, कतरद्। कतरे। कतराणि। हे कतरत्। शेषं पुंवत्॥ एवं कतमत्। इतरत्। अन्यत्। अन्यतरत्। अन्यतमस्य त्वन्यतममित्येव। <em>एकतरात्प्रतिषेधो वक्तव्यः</em> (वार्त्तिकम्) । एकतरम्॥</p>
<h2>Padamanjari</h2>
<hr />
<p>index: 6.4.143
sutra: टेः</p>
<hr />
<p>डित्यभस्यापीति । श्रवंणार्थस्तु डकारो न भवति, ड्मतुपि तावद् देशे तन्नाम्नि इति वर्तते, न च डकारवता प्रत्ययेन तन्नामा गम्यते देशः । डेऽपि प्रावृट्शरत्कालदिवां जे इति निर्द्दिष्टत्वान्न (वणार्थो डकारः । मन्दुरज इति । ङ्यापोः संज्ञाच्छन्दसोर्बहुलम् इति ह्रस्वः ॥</p></div>