<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.3.79.html"><button class="muted-button">Prev 4.3.79</button></a>
        <a href="4.3.81.html"><button class="muted-button">Next 4.3.81</button></a>
        </nav><h2>Kashika</h2>
<hr />
<p>index: 4.3.80
sutra: गोत्रादङ्कवत्</p>
<hr />
<p>अपत्याधिकारादन्यत्र लौकिकं गोत्रमपत्यमात्रं गृह्यते। गोत्रप्रत्ययान्तात् प्रातिपदिकादङ्कवत् प्रत्ययविधिर्भवति ततः आगतः इत्येतस्मिन् विषये। अङ्कग्रहणेन तस्य इदमर्थसामान्यं लक्ष्यते। तस्माद् वुञतिदिष्यते, न अण् एव - <b>संघाङ्कलक्षणेष्वञ्यञिञामण्</b> <a href="4.3.127.html">4.3.127</a> इति। औपगवानामङ्कः औपगवकः। कापटवकः। नाडायनकः। चारायणकः। एवम् औपगवेभ्य आगतम् औपगवकम्। कापटवकम्। नाडायनकम्। चारायणकम्।</p>
<h2>Siddhanta Kaumudi</h2>
<hr />
<p>index: 4.3.80
sutra: गोत्रादङ्कवत्</p>
<hr />
<p>बिदेभ्य आगतं बैदम् । गार्गम् । दाक्षम् । औपगवकम् ॥</p>
<h2>Balamanorama</h2>
<hr />
<p>index: 4.3.80
sutra: गोत्रादङ्कवत्</p>
<hr />
<p><b>गोत्रादङ्कवत्</b> - गोत्रादङ्कवत् । अङ्के ये प्रत्ययास्ते तत आगत इत्यर्थेऽपि भवन्तीत्यर्थः । बिदेभ्य आगतमिति । विग्रहप्रदर्शनम् । अत्रयञञोश्चे॑ति बहुत्वे अञो लुकि 'बिदेभ्य' इति निर्देशः । बैदमिति ।सङ्घाङ्कलक्षणेष्वञ्यञिञाम॑णित्युक्तरञन्तादिहाप्यर्थे अणि विवक्षितेगोत्रेऽलुगची॑त्यञो लुङ्निवृत्तौ बैदशब्दादण् ।द्व्यजृद्ब्राआहृणे॑ति द्व्यज्लक्षणस्य ठकोऽपवादः । गार्गमिति । यञन्तादण् । दाक्षमिति । इञन्तादण् । औपगवकमिति । उपगोरपत्यमौपगवः, तस्मादागतमित्यर्थः ।गोत्रचरणाद्व]ञिति वुञ् । यद्यपि तस्येदमित्यर्थे अयं वुञ्विहितः, तथाप्यञ्यञिञन्तादङ्केऽपि स दृष्ट इति तस्याप्यत्रार्थे अतिदेशो भवति । न हिसङ्घाङ्के॑ति प्रतिपदोक्तस्याऽण एवात्राऽतिदेशः, किं तु अङ्के दृष्टस्य सर्वस्यापि, व्याख्यानादिति भावः । </p>
<h2>Padamanjari</h2>
<hr />
<p>index: 4.3.80
sutra: गोत्रादङ्कवत्</p>
<hr />
<p>ऋङ्गग्रहणेन तस्येदमित्यर्थसामान्यं लक्ष्यत इति । कथं मुख्ये सम्भवति लक्षणाश्रीयते ? व्याख्यानमत्र शरणम् । अपर आह - अङ्के यद् दृष्ट्ंअ तदतिदिश्यते, न त्वङ्क आहत्य विहितम् ।'गोत्रचरणाद् वुञ्'  इत्ययमपि वुञ् तस्येदमिति सामान्ये विहितोऽप्यञादिव्यतिरिक्ते विषयेऽङ्केऽपि दृष्ट इति तस्याप्यतिदेश इति । औपगवकमिति । वुञ उदाहरणम् । अणस्तु - वैदम्, गार्ग्यम्, दाक्षमिति । वतिः सर्वसादृश्यार्थः,'कालेभ्यो भववत्' ,'चरणेभ्यो धर्मवत्'  इति यथा ॥</p></div>