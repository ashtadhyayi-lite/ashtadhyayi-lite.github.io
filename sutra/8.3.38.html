<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.37.html"><button class="muted-button">Prev 8.3.37</button></a>
        <a href="8.3.39.html"><button class="muted-button">Next 8.3.39</button></a>
        </nav><h2>Sandhi Samaasa Split</h2>
<hr />
<p>index: 8.3.38
sutra: सोऽपदादौ</p>
<hr />
<p>अपदादौ कुप्वोः पदस्य विसर्जनीयस्य सः </p>
<h2>Neelesh Sanskrit Brief</h2>
<hr />
<p>index: 8.3.38
sutra: सोऽपदादौ</p>
<hr />
<p>पदान्ते विद्यमानस्य विसर्गस्य 'पाश-कल्प-क-काम्य' एतेषु प्रत्ययेषु परेषु सकारादेशः भवति । </p>
<h2>Neelesh English Brief</h2>
<hr />
<p>index: 8.3.38
sutra: सोऽपदादौ</p>
<hr />
<p>A पदान्त विसर्ग is converted to a सकार when it is followed by the प्रत्ययाः पाश्य, कल्प, क, काम्य.</p>
<h2>Neelesh Sanskrit Detailed</h2>
<hr />
<p>index: 8.3.38
sutra: सोऽपदादौ</p>
<hr />
<p>विसर्गात् परः ककारः / खकारः / पकारः / फकारः अस्ति चेत् <b>कुप्वोः ≍क≍पौ च</b> <a href="8.3.37.html">8.3.37</a> इत्यनेन विसर्गस्य विकल्पेन जिह्वामूलीय-उपध्मानीयौ भवतः, विकल्पाभावे च विसर्गः तादृशः एव तिष्ठति । वर्तमानसूत्रेण अस्य अपवादः उच्यते - यदि विसर्गात् परः पाश-कल्प-क-काम्य एते शब्दाः आगच्छति, तर्हि विसर्गस्य सकारादेशः एव भवति ।</p>
<p>अस्मिन् सूत्रे 'अपदादौ' इति उक्तमस्ति । अपदादौ = अपदस्य आदौ । अतः 'अपदादौ कुप्वोः' अस्य अर्थः - सः कवर्गीयः/पवर्गीयः वर्णः यः अपदस्य आदौ अस्ति । इत्युक्ते, पदस्य आदौ नास्ति, कस्यचित् अन्यशब्दस्य आदौ अस्ति । कः अयमन्यशब्दः? अस्य उत्तरम् वार्त्तिकेन दीयते - &lt;!पाश-कल्प-क-काम्येष्विति वाच्यम् !&gt; । इत्युक्ते, यदि सः 'अन्यः शब्दः' पाश-कल्प-क-काम्य एतेषु कश्चन प्रत्ययः अस्ति, तर्हि अयम् सकारादेशः भवति । (एते चत्वारः प्रत्ययाः सन्ति - पदानि न - इति स्मर्तव्यम्) ।</p>
<p>क्रमेण पश्यामः -</p>
<p>1) 'पाश' अयम् प्रत्ययः <b>याप्ये पाशप्</b> <a href="5.3.47.html">5.3.47</a> इत्यनेन दीयते । 'याप्य' इत्युक्ते कुत्सितम् । यथा -  पयः + पाशम् → पयस्पाशम् । (दुर्गतम् / अपेयम् दुग्धम् इत्यर्थः) ।         </p>
<p>2) 'कल्प' अयम् प्रत्ययः <b>ईषदसमाप्तौ कल्पब्देश्यदेशीयरः</b> <a href="5.3.67.html">5.3.67</a> इत्यनेन दीयते । यथा - यशः + कल्पम् → यशस्कल्पम् । (सम्पूर्णरूपेण यशः न प्राप्तम्, ईषद्रूपेण प्राप्तम्, इत्यर्थः) । </p>
<p>3) 'क' अयम् प्रत्ययः <b>प्रागिवात्कः</b> <a href="5.3.70.html">5.3.70</a> अस्मिन् अधिकारे उक्तः अस्ति । यथा,  <b>अज्ञाते</b> <a href="5.3.73.html">5.3.73</a> अनेन सूत्रेण अयम् प्रत्ययः 'अज्ञातम्' अस्मिन् अर्थे विधीयते । यशः + क = यशस्क । (अज्ञातम् यशः इत्यर्थः)। <b>उरःप्रभृतिभ्यः कप्</b>  <a href="5.4.151.html">5.4.151</a> इत्यनेन निर्दिष्टः कप्-प्रत्ययः अप्यत्र स्वीक्रियते । व्यूढमुरः यस्य सः = व्यूढोरः + क → व्यूढोरस्कः ।               </p>
<p>4) 'काम्य' अयम् प्रत्ययः <b>काम्यच्च</b> <a href="3.1.9.html">3.1.9</a> इत्यनेन दीयते । 'यशः आत्मानम् इच्छति' अस्मिन् अर्थे 'यशः' शब्दस्य काम्यच्-प्रत्ययं कृत्वा 'यशस्काम्य' इति धातुः सिद्ध्यति । यथा - सः यशं आत्मानम् इच्छति = सः यशस्काम्यति ।</p>
<p>अत्र वार्त्तिकद्वयम् ज्ञातव्यम् - </p>
<ol>
<li>&lt;!अनव्ययस्येति वाच्यम् !&gt; - यदि विसर्गः अव्ययस्य अन्ते अस्ति चेत् अस्य सूत्रस्य प्रयोगः न भवति इत्यर्थः । </li>
</ol>
<p>यथा - प्रातः + कल्पम् → प्रातःकल्पम्, प्रात≍कल्पम् । अत्र 'प्रातः' इति अव्ययमस्ति, अतः वर्तमानसूत्रेण सकारादेशः न भवति, अपितु <b>कुप्वोः ≍क ≍पौ च</b> <a href="8.3.37.html">8.3.37</a> इत्यनेन जिह्वामूलीय-विसर्गौ भवतः ।</p>
<ol>
<li>&lt;!काम्ये रोरेवेति वाच्यम् !&gt;  - यदि विसर्गः रुँ-इत्यस्मात् निर्मितः नास्ति, तर्हि काम्य-शब्दे परे अस्य सूत्रस्य प्रयोगः न भवति ।</li>
</ol>
<p>यथा - 'गिर्' इति रेफान्तशब्दः ('वाणी' इति अर्थः) । अस्य प्रथमैकवचनम् 'गीः' इति भवति । अस्मिन् शब्दे विसर्गः रेफात् निर्मितः अस्ति, रुँ-इत्यस्मात् न । अतः 'काम्यच्' प्रत्यये परे अस्य विसर्गस्य सकारादेशः न भवति । गीः + काम्यति = गीःकाम्यति, गी≍काम्यति ।</p>
<h2>Kashika</h2>
<hr />
<p>index: 8.3.38
sutra: सोऽपदादौ</p>
<hr />
<p>सकार आदेशः भवति विसर्जनीयस्य कुप्वोः अपदाद्योः परतः पाशकल्पककाम्येषु। याप्ये पाशप् <a href="5.3.57.html">5.3.57</a> पयस्पाशम्। ईषदसमाप्तौ कल्पप् पयस्कल्पम्। यशस्कल्पम्। <b>प्रागिवात् कः</b> <a href="5.3.70.html">5.3.70</a> पयस्कम्। यशस्कम्। काम्यच् पयस्काम्यति। यशस्काम्यति। अपदादौ इति किम्? पयẖ कामयते। पयḫ पिबति। सोऽपदादावित्यनव्ययस्य इति वक्तव्यम्। इह मा भूत्, प्रातः कल्पम्, पुनः कल्पम् इति। रोः काम्ये नियमार्थम्। रोरेव काम्ये न अन्यस्य इति नियमार्थं वक्तव्यम्। पयस्काम्यति। यशस्काम्यति। इह म भूत्, गीः काम्यति। धूः काम्यति। उपध्मानीयस्य कवर्गे परतः सकारादेशो भवतीति वक्तव्यम्। किं प्रयोजनम्? उब्जिरुपध्मानीयोपधः पठ्यते इति दर्शने अभ्युद्गः, समुदगः इति यथा स्यात्।</p>
<h2>Siddhanta Kaumudi</h2>
<hr />
<p>index: 8.3.38
sutra: सोऽपदादौ</p>
<hr />
<p>विसर्जनीयस्य सः स्यादपदाद्योः कुप्वोः परयोः ॥&lt;!पाशकल्पककाम्येष्विति वाच्यम् !&gt; (वार्तिकम्) ॥ पयस्पाशम् । यशस्कल्पम् । यशस्कम् । यशस्काम्यति ।&lt;!अनव्ययस्येति वाच्यम् !&gt; (वार्तिकम्) ॥ &lt;! प्रातः कल्पम् !&gt; (वार्तिकम्) ।&lt;!काम्ये रोरेवेति वाच्यम् !&gt; (वार्तिकम्) ॥ नेह । गीः काम्यति ॥</p>
<h2>Laghu Siddhanta Kaumudi</h2>
<hr />
<p>index: 8.3.38
sutra: सोऽपदादौ</p>
<hr />
<p>पाशकल्पककाम्येषु विसर्गस्य सः॥</p>
<h2>Padamanjari</h2>
<hr />
<p>index: 8.3.38
sutra: सोऽपदादौ</p>
<hr />
<p>ठपदादौऽ इति कुप्वोरेतद्विशेषणम्, व्यत्ययेन त्वेकवचनम् । पूर्वस्यायमपवादः । पाशकल्पककाम्येष्विति । सम्भवप्रदर्शनमेतत्, न परिगणनम्; अन्यस्यासम्भवात् । प्रातः कल्पमिति । अधिकरणशक्तिप्रधानस्यापि प्रातः - शब्दस्य वृत्तिविषये शक्तिमद्वाचित्वादीषदसमाप्त्या योगः, यथा - दोषाभूतमहः, दिवाभूता रात्रिरित्यत्राभूततद्भावयोगः । रोः काम्ये नियमार्थमिति । एतदेव विवृणोति - रोरेवेति । गीः काम्यतीति । उतरसूत्रेण षत्वं न भवति । यदि पुनस्तत्रैवेदमुच्यते ? नैवं शक्यम् ; षत्वमात्रप्रतिषेधेऽप्यनेन सत्वं प्राप्नोति । उपघ्मानीयस्य चेति । अस्यैव विवरणम् - कवर्गेपरत इति । उब्जिरयमित्यादि । यथा पुनरयं दकारोपध एषितव्यः, तथा'हयरट्'  इत्यत्रोक्तम् ॥</p></div>