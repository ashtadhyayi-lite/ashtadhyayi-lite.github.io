<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.2.100.html"><button class="muted-button">Prev 5.2.100</button></a>
        <a href="5.2.102.html"><button class="muted-button">Next 5.2.102</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 5.2.101
sutra: प्रज्ञाश्रद्धार्चाभ्यो णः</p>
<hr />
<p>'तत् अस्य, अस्मिन् अस्तीति' (इति) प्रज्ञा-श्रद्धा-अर्चाभ्यः णः, मतुँप् अन्यतरस्याम् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.2.101
sutra: प्रज्ञाश्रद्धार्चाभ्यो णः</p>
<hr />
<p>'अस्य अस्ति' तथा 'अस्मिन् अस्ति' एतयोः अर्थयोः प्रथमासमर्थात्  प्रज्ञा-शब्दात्, श्रद्धा-शब्दात् अर्चा-शब्दात् च 'ण'-प्रत्ययः भवति, पक्षे 'मतुँप्' अपि भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.2.101
sutra: प्रज्ञाश्रद्धार्चाभ्यो णः</p>
<hr />
<p><b>तदस्यास्त्यस्मिन्नति मतुँप्</b> <a href="5.2.94.html">5.2.94</a> अनेन सूत्रेण सर्वेभ्यः प्रातिपदिकेभ्यः 'अस्य अस्ति' तथा 'अस्मिन् अस्ति' अनयोः अर्थयोः औत्सर्गिकरूपेण 'मतुँप्' प्रत्ययः उच्यते । एतयोः एव अर्थयोः 'प्रज्ञा', 'श्रद्धा', तथा 'अर्चा' - एतेभ्यः शब्देभ्यः विकल्पेन  ण-प्रत्ययः अपि भवति । यथा -</p>
<ol>
<li>
<p>प्रज्ञा अस्य अस्मिन् वा अस्ति = प्रज्ञा + ण → प्राज्ञ । पक्षे - प्रज्ञा + मतुँप् → प्रज्ञावत्   ।</p>
</li>
<li>
<p>श्रद्धा अस्य अस्मिन् वा अस्ति = श्रद्धा + ण → श्राद्ध । पक्षे - श्रद्धा + मतुँप् → श्रद्धावत् । </p>
</li>
<li>
<p>अर्चा अस्य अस्मिन् वा अस्ति = अर्चा + ण → आर्च । पक्षे - अर्चा + मतुँप् → अर्चावत्  ।</p>
</li>
</ol>
<p>अत्र एकम् वार्त्तिकमपि ज्ञातव्यम् - &lt;! वृतेश्च!&gt; । इत्युक्ते, 'वृत्ति'  शब्दस्य अपि अस्मिन् सूत्रे ग्रहणं भवति । यथा -</p>
<p>वृत्तिः अस्य अस्मिन् वा अस्ति सः वार्त्तः । पक्षे मतुँप् प्रत्ययं कृत्वा 'वृत्तिमान्' इत्यपि रूपं सिद्ध्यति  ।</p>
<p>स्मर्तव्यम् - 'ण'-प्रत्ययान्तशब्दाः स्त्रीत्वे विवक्षिते <b>अजाद्यतष्टाप्</b> <a href="4.1.4.html">4.1.4</a> इति टाप्-प्रत्ययं स्वीकुर्वन्ति । यथा - प्राज्ञा, श्राद्धा, आर्चा, वार्त्ता । </p>
<p>विशेषः - काशिकायाः बहुषु संस्करणेषु इदम् सूत्रम् 'प्रज्ञाश्रद्धार्चावृत्तिभ्यो णः' इति पाठ्यते । इत्युक्ते, 'वृत्ति' शब्दः सूत्रे एव निर्दिश्यते । परन्तु मूलरूपेण (पाणिनीय-रचनायाम्) 'वृत्ति' शब्दः सूत्रे नास्ति - इति भाष्यात् स्पष्टीभवति । </p>
<h2 id="kashika">Kashika</h2><a href="#">Up</a>
<hr />
<p>index: 5.2.101
sutra: प्रज्ञाश्रद्धार्चाभ्यो णः</p>
<hr />
<p>प्रज्ञा श्रद्धा अर्चा वृत्ति इत्येतेभ्यः णः प्रत्ययो भवति मतुबर्थे। मतुप् सर्वत्र समुच्चीयते। प्राज्ञः, प्रज्ञावान्। श्राद्धाः, स्रद्धावान्। आर्चः, अर्चावान्। वार्त्तः, वृत्तिमान्।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.2.101
sutra: प्रज्ञाश्रद्धार्चाभ्यो णः</p>
<hr />
<p>प्राज्ञो व्याकरणे । प्राज्ञा । श्राद्धः । आर्चः ।&lt;!वृतेश्च !&gt; (वार्तिकम्) ॥ वार्तः ॥</p>
<h2 id="padamanjari">Padamanjari</h2><a href="#">Up</a>
<hr />
<p>index: 5.2.101
sutra: प्रज्ञाश्रद्धार्चाभ्यो णः</p>
<hr />
<p>सूत्रे वृत्तिशब्दो वार्तिके दर्शनात्प्रक्षिप्तः -'वृत्तिर्विच्छेदप्रतिविदानात्'  इति। प्रज्ञाग्रहणं किमर्थम्? प्राज्ञ इत्येतद्रूपं यथा स्यात्।'प्रज्ञादिभ्यश्च'  इत्यणि कुते सिद्धमेतत्, प्रज्ञ एव प्राज्ञः, यस्य हि प्रज्ञाऽस्ति स प्रजानाति ? सत्यम्; स्त्रियां त्वणि ङीब् भवति - प्राज्ञी, अस्मिस्तु णे टावेव भवति - प्राज्ञा। इह तु गुणभूतया क्रियया व्याकरणादिनां सम्बन्धे णाणोरुभयोरपि व्याकरणम् - प्राज्ञैति भवति, यथा - कृतपूर्वी कटमिति तद्धितप्रयोगे हि षष्ठी न भवतीत्युक्तम् ॥</p></div>