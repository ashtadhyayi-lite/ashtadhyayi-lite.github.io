<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.96.html">
            <button class="muted-button">Prev 6.4.96</button>
        </a>
        <a href="6.4.98.html">
            <button class="muted-button">Next 6.4.98</button>
        </a>
        </nav><h2>Kashika</h2>
<hr />
<p>index: 6.4.97
sutra: इस्मन्त्रन्क्विषु च</p>
<hr />
<p>इस् मन् त्रन् क्वि इत्येतेषु परतः छादेः उपधायाः ह्रस्वो भवति। छदिः। छद्म। छन्त्त्रम्। धामच्छत्। उपच्छत्।</p>
<h2>Siddhanta Kaumudi</h2>
<hr />
<p>index: 6.4.97
sutra: इस्मन्त्रन्क्विषु च</p>
<hr />
<p>एषु छादेर्ह्रस्वः स्यात् । तनुच्छत् । अनुनासिकस्य क्वि -&lt;{SK2666}&gt; इति दीर्घः । मो नो धातोः &lt;{SK341}&gt; । प्रतान् । प्रशान् । च्छ्वोः  -&lt;{SK2561}&gt; इत्यूठ् । अक्षद्यूः । ज्वरत्वरः -&lt;{SK2654}&gt; इत्यूठ् । जूः । जूरौ । जूरः । तूः । स्रूः । ऊः । वृद्धिः । जनानवतीति जनौः । जनावौ । जनावः । मूः । मुवौ । मुवः । सुमूः । सुम्वौ । सुम्वः । राल्लोपः &lt;{SK2655}&gt; । मूर्छा, मूः । मुरौ । मुरः । धुर्वी, धूः ॥</p>
<h2>Balamanorama</h2>
<hr />
<p>index: 6.4.97
sutra: इस्मन्त्रन्क्विषु च</p>
<hr />
<p><em>इस्मन्त्रन्क्विषु च</em> - इस्मन्त्रन् । इस्, मन्, त्रन्, क्वि एषां चतुर्णां द्वन्द्वः ।छादेर्घेद्व्युपसर्गेस्य॑त्यतश्छादेरिति, 'खचि ह्रस्वः' इत्यतो ह्रस्व इति चानुवर्तते । तदाह —  एषु छादेरिति । अर्थादाकारस्येति गम्यते, अलोन्त्यपरिभाषामाश्रित्य इकारस्य ह्रस्वविदौ प्रयोजनाऽभावात् । एवं च 'ऊदुपधायाः' इत्यत उपधाया इति नानुवर्तनीयम्, ण्यन्तस्य छादेर्दकारोपधत्वात् ।इस्- छदिः । मन्- छद्म । त्रन् - छत्रम् । क्वौ उदाहरति —  तनुच्छदिति । तनुं छादयतीति विग्रहः । अथ तनेः शमेश्च क्विपि विशेषमाह —  अनुनासिकस्येति ।अक्षद्यू॑रित्यत्र आह —  च्छ्वोरिति । योरेकस्मिन् ऊठिजूरिति रूपम् । एवं त्वरेः तूरिति रूपम् । रिउआवेः क्विपि इकारवकारयोरूठि रुआऊरिति रूपम् । अवधातोः क्विपि अकारवकारयोरूठि ऊरिति रूपम् । वृद्धिरिति । जनानवतीति विग्रहे, अवेः क्विपि, अकारवकारयोरूठि , जन ऊ इति स्थिते आद्गुणं बाधित्वा 'एत्येध्त्यूठ्सु' इति वृद्धिरौकारादेश इत्यर्थः । मूरिति । मवेः क्विपि, अकारवकारयोरूठ् । सुम्बो सुम्व इति । अनेकाच्त्वाद्गतिपूर्वत्वाच्च यणिति भावः । रादिति । मुर्छाधातोः क्विपि 'राल्लोपः' इति चकारस्य लोपे सुलोपेर्वो॑रिति दीर्घे सुलोपेर्वो॑रिति दीर्घे धूरिति रूपमिति भावः । </p></div>