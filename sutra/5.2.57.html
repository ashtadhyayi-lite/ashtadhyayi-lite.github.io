<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.56.html">
            <button class="muted-button">Prev 5.2.56</button>
        </a>
        <a href="5.2.58.html">
            <button class="muted-button">Next 5.2.58</button>
        </a>
        </nav><h2>Kashika</h2>
<hr />
<p>index: 5.2.57
sutra: नित्यं शतादिमासार्धमाससंवत्सराच्च</p>
<hr />
<p>शतादयः संख्याशब्दाः लौकिका गृह्यन्ते। शतादिभ्यः मासार्धमाससंवत्सरशदेभ्यश्च परस्य डटो नित्यं तमडागमः भवति। मासादयः संख्याशब्दा न भवन्ति, तेभ्योऽस्मादेव ज्ञापकात् डट् प्रत्ययो विज्ञायते। शतस्य पूरणः शततमः। सहस्रतमः। लक्षतमः। मासस्य पूरनः मासतमो दिवसः। अर्धमासतमः। संवत्सरतमः। षष्ट्यादेश्च असङ्ख्यादेः [[5.2.58]] इति वक्ष्यमाणेन सिद्धे शतादिग्रहणं सङ्ख्याद्यर्थम्। एकशततमः। द्विशततमः।</p>
<h2>Siddhanta Kaumudi</h2>
<hr />
<p>index: 5.2.57
sutra: नित्यं शतादिमासार्धमाससंवत्सराच्च</p>
<hr />
<p>शतस्य पूरणः शततमः । एकशततमः । मासादेरतएव डट् । मासतमः ॥</p>
<h2>Balamanorama</h2>
<hr />
<p>index: 5.2.57
sutra: नित्यं शतादिमासार्धमाससंवत्सराच्च</p>
<hr />
<p><em>नित्यं शतादिमासार्धमाससंवत्सराच्च</em> - नित्यं शतादि । शतादिभ्यो मासात् अर्धमासात्संवत्सराच्च परस्य डटो नित्यं तमडागमः स्यादित्यर्थः । ननुषष्ठआदेश्चे॑त्युत्तरसूत्रेण शततमः सिध्यतीत्यत आह — एकशततम इति ।असङ्ख्यादे॑रिति पर्युदासादुत्तरसूत्रस्य नात्र प्रवृत्तिरिति भावः । ननु मासार्धमाससंवत्सरशब्दानां सङ्ख्यावाचित्वाऽभावात्तेभ्यो डट एवाऽप्रसक्तेस्तस्य कथं तदड्विधिरित्यत आह — मासादेरिति । मासतम इति । मासस्य पूरणः-अर्धमासादिरवयवः । अर्धमासतम इति । अर्धमासस्य पूरणस्तिथ्यादिरवयवः । संवत्सरतम इति । संवत्सरस्य पूरणो मासादिरवयवः । </p>
<h2>Padamanjari</h2>
<hr />
<p>index: 5.2.57
sutra: नित्यं शतादिमासार्धमाससंवत्सराच्च</p>
<hr />
<p>मासादय इत्यादिर्विज्ञायत इत्यन्त एको ग्रन्धः। अथ शतादिग्रहणं किमर्थम्, यावता'षष्ट।लदेश्च'  इति वक्ष्यमाणेनैवसिद्धम् ? तत्राह - षष्ट।लदेरित्यनेनैवेति। यदि तेन स्याद्, एकशतादिभ्यो न स्याद्; असंख्यादेरिति प्रतिषेधात् ॥</p></div>