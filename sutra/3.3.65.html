<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.3.64.html"><button class="muted-button">Prev 3.3.64</button></a>
        <a href="3.3.66.html"><button class="muted-button">Next 3.3.66</button></a>
        </nav><h2>Kashika</h2>
<hr />
<p>index: 3.3.65
sutra: क्वणो वीणायां च</p>
<hr />
<p>नौ वा अनुपसर्गे इति वर्तते। क्वणतेः धातोः निपूर्वादनुपसर्गाच् च वीणायां वा अप् प्रत्ययो भवति। घञोऽपवादः। सोपसर्गार्थं वीणाया ग्रहणम्। निक्वणः, निक्वाणः। अनुपसर्गात् क्वणः, क्वाणः। वीणायां खल्वपि कल्याणप्रक्वणा वीणा। एतेषु इति किम्? अतिक्वाणो वर्तते।</p>
<h2>Siddhanta Kaumudi</h2>
<hr />
<p>index: 3.3.65
sutra: क्वणो वीणायां च</p>
<hr />
<p>नावनुपसर्गे च वीणाविषयाच्च क्वणतेरप् वा स्यात् । वीणाग्रहणं प्राद्यर्थम् । निक्वणः । निक्वाणः । क्वणः । क्वाणः । वीणायां तु । प्रक्वणः । प्रक्वाणः ॥</p>
<h2>Padamanjari</h2>
<hr />
<p>index: 3.3.65
sutra: क्वणो वीणायां च</p>
<hr />
<p>सोपसर्गार्थमिदं वीणाग्रहणमिति । निव्यतिरिक्तोपसर्गार्थमिदं द्रष्टव्यम्; निपूर्वादनुपसर्गाच्च सामान्येन विधानात् । कल्याणप्रक्वाणेति बहुव्रीहिः ॥</p></div>