<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.52.html"><button class="muted-button">Prev 5.3.52</button></a>
        <a href="5.3.54.html"><button class="muted-button">Next 5.3.54</button></a>
        </nav><h2>Sandhi Samaasa Split</h2>
<hr />
<p>index: 5.3.53
sutra: भूतपूर्वे चरट्</p>
<hr />
<p>भूतपूर्वे चरट्</p>
<h2>Neelesh Sanskrit Brief</h2>
<hr />
<p>index: 5.3.53
sutra: भूतपूर्वे चरट्</p>
<hr />
<p>'भूतपूर्व' इत्यस्य विशेष्यरूपेण प्रयुक्तात् प्रातिपदिकात् स्वार्थे चरट्-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.3.53
sutra: भूतपूर्वे चरट्</p>
<hr />
<p>'भूतपूर्वः' इत्युक्ते 'पूर्वम् भूतः (used to exist before)' । 'भूतपूर्वः'  इत्यस्य विशेष्यरूपेण यत् प्रातिपदिकम् प्रयुज्यते, तस्मात् स्वार्थे 'चरट्' प्रत्ययः भवति । 'चरट्' इत्यत्र टकारस्य इत्संज्ञा भवति, अतः प्रयोगे 'चर' इति प्रयुज्यते । यथा - </p>
<p>भूतपूर्वः आढ्यः (One who used to be rich earlier) = आढ्य + चरट् → आढ्यचरः ।</p>
<p>भूतपूर्वः सुकुमारः = सुकुमारचरः ।</p>
<p>स्त्रीत्वे <b>टिड्ढाणञ्..</b> <a href="4.1.15.html">4.1.15</a> इत्यनेन ङीप्-प्रत्यये कृते 'आढ्यचरी', 'सुकुमारचरी' एतादृशाः शब्दाः सिद्ध्यन्ति ।</p>
<p>ज्ञातव्यम् - स्त्रीवाचिनः प्रातिपदिकात् चरट्-प्रत्यये विहिते <b>तसिलादिष्वाकृत्वसुचः</b> <a href="6.3.35.html">6.3.35</a> इत्यनेन पुंवद्भावः विधीयते । यथा - भूतपूर्वा आढ्या सा</p>
<p>= आढ्या + चर</p>
<p>→ आढ्य + चर [पुंवद्भावः]</p>
<p>→ आढ्यचर</p>
<p>→ आढ्यचर + ङीप् [स्त्रीत्वे विवक्षिते  <b>टिड्ढाणञ्..</b> <a href="4.1.15.html">4.1.15</a> इत्यनेन ङीप्-प्रत्ययः]                                         </p>
<p>→ आढ्यचर् + ई [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ आढ्यचरी   </p>
<p>विशेषः - 'चरट्' प्रत्ययस्य आदिस्थस्य चकारस्य <b>चुटू</b> <a href="1.3.7.html">1.3.7</a> इत्यनेन इत्संज्ञा न भवति, यतः अत्र इत्संज्ञायाः किमपि प्रयोजनम् न विद्यते । </p>
<h2>Kashika</h2>
<hr />
<p>index: 5.3.53
sutra: भूतपूर्वे चरट्</p>
<hr />
<p>पूर्व भूतः इति विगृह्य सुप्सुपेति समासः। भूतपूर्वशब्दोऽतिक्रान्तकालवचनः। प्रकृतिविशेषणं च एअत्। भूतपूर्वत्वविशिष्टेऽर्थे वर्तमानात् प्रातिपदिकात् स्वार्थे चरट् प्रत्ययो भवति। आढ्यो भूतपूर्वः आढ्यचरः। सुकुमारचरः। टकारो ङीबर्थः। आढ्यचरी।</p>
<h2>Siddhanta Kaumudi</h2>
<hr />
<p>index: 5.3.53
sutra: भूतपूर्वे चरट्</p>
<hr />
<p>आढ्यो भूतपूर्वः । आढ्यचरः ॥</p>
<h2>Balamanorama</h2>
<hr />
<p>index: 5.3.53
sutra: भूतपूर्वे चरट्</p>
<hr />
<p><b>भूतपूर्वे चरट्</b> - भूतपूर्वे चरट् । भूतपूर्वे वर्तमानात्प्रातिपदिकात्स्वार्थे चरट् स्यादित्यर्थः । </p>
<h2>Padamanjari</h2>
<hr />
<p>index: 5.3.53
sutra: भूतपूर्वे चरट्</p>
<hr />
<p>भूतपूर्वशब्द इत्यादि। केवलभूतशब्दः'पौतन्ये' पि वर्ततेभूतमियं ब्राह्मणीति, सत्येऽपि वर्तते - भूतवादीति, अत्र भूतशब्दो विद्यमानवचनित्यन्ये; पूर्वशब्दश्च दिग्देशयोरपि वर्तते, तस्मादन्यतरोपादाने विवक्षितोऽर्थो न गम्यत इत्युभयोरुपादानम्। आढ।ल्चर इति। यथात्र चकारस्येत्संज्ञा न भवति, तथा'चुटूअ'  इत्यत्र प्रतिपादितम्।'गोष्ठात्खञ्'  इत्यत्रैव नोक्तम्, विशेषविहितेन खञा चरटो बाधा मा भूदिति। सन्निधौ हि बाध्यबाधकभावः, न कालभेदे ॥</p></div>