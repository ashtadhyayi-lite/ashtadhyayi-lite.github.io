<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.3.118.html">
            <button class="muted-button">Prev 3.3.118</button>
        </a>
        <a href="3.3.120.html">
            <button class="muted-button">Next 3.3.120</button>
        </a>
        </nav><h2>Kashika</h2>
<hr />
<p>index: 3.3.119
sutra: गोचरसंचरवहव्रजव्यजापणनिगमाश्च</p>
<hr />
<p>गोचरादयः शब्दाः घप्रत्ययान्ता निपात्यन्ते पूर्वस्मिन्नेव अर्थे। <em>हलश्च</em> [[3.3.121]]। इति घञं वक्ष्यति, तस्य अयमपवादः। गावश्चरन्ति अस्मिन्निति गोचरः। सञ्चरन्ते अनेन इति सञ्चरः। वहन्ति तेन वहः। व्रजन्ति तेन व्रजः। व्यजन्ति तेन व्यजः। निपातनातजेर्व्यघञपोः [[2.4.56]] इति वीभावो न भवति। एत्य तस्मिन्नापणन्ते इत्यापणः। निगच्छन्ति तस्मिनिति निगमः। चकारोऽनुक्तसमुच्चयार्थः। कषः। निकषः।</p>
<h2>Siddhanta Kaumudi</h2>
<hr />
<p>index: 3.3.119
sutra: गोचरसंचरवहव्रजव्यजापणनिगमाश्च</p>
<hr />
<p>घान्ता निपात्यन्ते । हलश्च &lt;{SK3300}&gt; इति वक्ष्यमाणस्य घञोऽपवादः । गावश्चरन्त्यस्मिन्निति गोचरो देशः । सञ्चरन्त्यनेन सञ्चरो मार्गः । वहन्त्यनेन वहः स्कन्धः । व्रजः । व्यजस्तालवृन्तम् । निपातनाद्वीभावो न । आपणः पण्यस्थानम् । निगच्छन्त्यनेन निगमश्छन्दः । चात्कषः । निकषः ॥</p>
<h2>Padamanjari</h2>
<hr />
<p>index: 3.3.119
sutra: गोचरसंचरवहव्रजव्यजापणनिगमाश्च</p>
<hr />
<p>गावश्चरत्यस्मिन्निति । रूढिशब्दोऽयं विषयपर्यायः, तस्य यथाकथंचिन्निर्वचनम् । तथा च गोचरः, इन्द्रिंयगोचर इत्याद्यपि । सञ्चरन्तेऽनेति ।'समस्तृतीयायुक्तात्'  इत्यात्मनेपदम् । सञ्चरःउमार्गः, वहःउ स्कन्धः, व्रजःउगोष्ठम्, व्यजःउतालवृन्तम्, आपणःउ पण्यस्थानम्, निगमःउच्छन्दः । अयं योगः शक्योऽवक्तुम्, पूर्वेणैवघः सिद्धः ।'हलश्च'  इति घञ् कस्मान्न भवति ? प्रायेणग्रहणं तत्रानुवर्तते, यथा - कषो निकष इत्यत्र घञ् न भवति, एवं गोचरादिष्वपि न भविष्यति ॥</p></div>