<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.94.html">
            <button class="muted-button">Prev 5.4.94</button>
        </a>
        <a href="5.4.96.html">
            <button class="muted-button">Next 5.4.96</button>
        </a>
        </nav><h2>Kashika</h2>
<hr />
<p>index: 5.4.95
sutra: ग्रामकौटाभ्यां च तक्ष्णः</p>
<hr />
<p>जातिसंज्ञयोः इति न अनुवर्तते। ग्रामकौटाभ्यां परो यः तक्षन्शब्दः तदन्तात् तत्पुरुषात् टच् प्रत्ययो भवति। ग्रामस्य तक्ष ग्रामतक्षः। बहूनं साधारणः इत्यर्थः। कुट्यां भवः कौटः, तस्य तक्षा कौटतक्षः। स्वतन्त्रः कर्मजीवी, न कस्य चित् प्रतिबद्धः इत्यर्थः। ग्रामकाउटाभ्याम् इति किम्? राजतक्षा।</p>
<h2>Siddhanta Kaumudi</h2>
<hr />
<p>index: 5.4.95
sutra: ग्रामकौटाभ्यां च तक्ष्णः</p>
<hr />
<p>ग्रामस्य तक्षा ग्रामतक्षः । साधारण इत्यर्थः । कुट्यां भवः कौटः स्वतन्त्रः स चासौ तक्षा च कौटतक्षः ॥</p>
<h2>Balamanorama</h2>
<hr />
<p>index: 5.4.95
sutra: ग्रामकौटाभ्यां च तक्ष्णः</p>
<hr />
<p><em>ग्रामकौटाभ्यां च तक्ष्णः</em> - ग्रामकौटाभ्यां च । आभ्यां टजिति । ग्रामकौटाभ्यां परो यस्तक्षन्शब्दस्तदन्तात्तत्पुरुषाट्टच्स्यादित्यर्थः । ग्रामतक्ष इति । टचि टिलोपः । साधारण इति । ग्रामे यावन्तो जनाः सन्ति तावतां विधेय इत्यर्थः । कुटआं भव इति । कुटीमेकां क्रयादिना सम्पाद्य तत्र यो वसति, न तु परकीयभूमिप्रदेशे स कौट इत्यर्थः । फलितमाह — स्वतन्त्र इति । कौटतक्ष इति । टचि, टिलोपः ।</p></div>