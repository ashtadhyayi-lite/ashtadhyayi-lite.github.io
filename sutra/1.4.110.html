<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.4.109.html"><button class="muted-button">Prev 1.4.109</button></a>
        <a href="2.1.1.html"><button class="muted-button">Next 2.1.1</button></a>
        </nav><h2 class="dev">विरामोऽवसानम्</h2><p class="sname"><font color=blue>1-4-110 विरामः  अवसानम्</font> <font color="DeepPink"> आ कडारात् एका सञ्ज्ञा</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p>विरामः अवसानम् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p>वर्णानाम् अभावस्य 'अवसानम्' इति संज्ञा भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p>Absence of letters is called अवसान.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p>व्याकरणशास्त्रे पाठितासु संज्ञासु अन्यतमा अस्ति 'अवसानम्' इति संज्ञा । वर्णानाम् अभावः (अनुपस्थितिः) 'अवसान' संज्ञया निर्दिश्यते । यथा, 'फलम्' इति उक्त्वा अग्रे अर्धमात्राकालं यावत् किमपि न उच्यते चेत् मकारात् परम् 'अवसानम्' अस्ति इति मन्यते । A pause for a period of more than half-a-matra is called अवसान । </p>
<p><title>प्रयोजनम्</title></p>
<p>अष्टाध्याय्यां 'अवसान'संज्ञायाः त्रीणि प्रयोजनानि सन्ति - विसर्गनिर्माणम्,  वैकल्पिकम् चर्त्वम् तथा च वैकल्पिकम् अनुनासिकत्वम् ।</p>
<p>अ) विसर्गनिर्माणम् - <b>खरवसानयोर्विसर्जनीयः</b> <a href="8.3.15.html">8.3.15</a> इत्यनेन सूत्रेण पदान्तरेफस्य अवसाने परे विसर्गादेशः भवति ।</p>
<p><pr></p>
<p>राम + सुँ [प्रथमैकवचनस्य प्रत्ययः]</p>
<p>→ राम + स् [उकारस्य <b>उपदेशेऽजनुनासिक इत्</b> <a href="1.3.2.html">1.3.2</a> इति इत्संज्ञा, तस्य लोपः <a href="1.3.9.html">1.3.9</a> इति लोपः। अग्रे <b>सुप्तिङन्तम् पदम्</b> <a href="1.4.14.html">1.4.14</a>  इत्यनेन 'राम+स्' इत्यस्य पदसंज्ञा भवति ।]</p>
<p>→ राम + रुँ [<b>ससजुषो रुँ</b> <a href="8.2.66.html">8.2.66</a> इति रुँत्वम् ]</p>
<p>→ रामः [<b>खरवसानयोर्विसर्जनीयः</b> <a href="8.3.15.html">8.3.15</a> इति विरामे परे रेफस्य विसर्गः]</p>
<p></pr></p>
<p>आ) वैकल्पिकं चर्त्वम् - <b>वाऽवसाने</b> <a href="8.4.56.html">8.4.56</a> इत्यनेन सूत्रेण पदान्ते विद्यमानस्य जश्-वर्णस्य अवसाने परे विकल्पेन चर्त्वं भवति ।</p>
<p><pr></p>
<p>राम + ङसिँ [प्रथमैकवचनस्य प्रत्ययः]</p>
<p>→ राम + आत् [<b>टाङसिङसामिनात्स्याः</b> <a href="7.1.12.html">7.1.12</a> इति आत्-आदेशः]</p>
<p>--&gt; रामात् [<b>अकः सवर्णे दीर्घः</b> <a href="6.1.101.html">6.1.101</a> इति सवर्णदीर्घः]</p>
<p>--&gt; रामाद् [&lt;झलां जशोऽन्ते_ <a href="8.2.39.html">8.2.39</a> इति जश्त्वम्]</p>
<p>--&gt; रामाद्, रामात् [<b>वाऽवसाने</b> <a href="8.4.56.html">8.4.56</a> इति विकल्पेन चर्त्वम् । </p>
<p></pr></p>
<p>इ) वैकल्पिकः अनुनासिकादेशः - <b>अणोऽप्रगृह्यस्यानुनासिकः</b> <a href="8.4.57.html">8.4.57</a> इत्यनेन प्रगृह्यभिन्नशब्दानाम् अन्ते विद्यमानः अण्-वर्णः अवसाने परे विकल्पेन अनुनासिकत्वं प्राप्नोति । यथा, 'दधि' शब्दस्य प्रथमैकवचनम् 'दधि' इत्यत्र धकारोत्तरः अकारः अवसाने परे अनेन सूत्रेण विकल्पेन अनुनासिकः भवति, येन 'दधि, दधिँ' एते द्वे रूपे भवतः ।</p>
<p><title>संहिता तथा अवसानम् तथा संहिता</title></p>
<p>'अवसानम्' तथा 'संहिता' एतौ द्वौ विरुद्धार्थकौ शब्दौ । यत्र द्वयोः वर्णयोः उच्चारणयोः मध्ये अर्धमात्रायाः अपेक्षया अधिकम् व्यवधानम् विद्यते, उत यत्र द्वितीयः वर्णः नैव विद्यते, तत्र प्रथमवर्णस्य उच्चारणात् अनन्तरम् 'अवसानम्' अस्ति इति उच्यते । तद्विपरीतम् यत्र अर्धमात्रायाः उत न्यूनम् व्यवधानम् अस्ति, तत्र द्वयोः वर्णयोः मध्ये संहिता स्वीक्रियते ।</p>
<h2 id="kashika">Kashika</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p>विरतिः विरामः। विरम्यतेऽनेन इति वा विरामः। सोऽवसानसंज्ञो भवति। दधिं। मधुं। वृक्षः। प्लक्षः। अवसानप्रदेशाः <b>खरवसानयोर्विसर्जनीयः</b> <a href="8.3.15.html">8.3.15</a> इत्येवमादयः। इति श्रीजयादित्यविरचितायां काशिकायां वृत्तौ प्रथमाध्यायस्य चतुर्थः पादः। द्वित्तियोऽध्ययः प्रथमः पादः</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p>वर्णानामभावोऽवसानसंज्ञः स्यात् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p>वर्णानामभावोऽवसानसंज्ञः स्यात्। रुत्वविसर्गौ। रामः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p><b>विरामोऽवसानम्</b> - विरामोऽवसानम् । विरम्यते अस्मिन्निति विरामः । सामीपिकेऽधिकरणे घञ् । विरमणं-क्रियाया अभावः, स च शब्दशास्त्रप्रस्तावाद्वर्णानामुच्चारणाऽभावात्मक इति लभ्यते । तथा चयस्मिन्वर्णे उच्चारिते सति अव्यवहितात्तरकाले वर्णान्तराणामुच्चारणाऽभावः सोऽन्त्यवर्णोऽवसानसंज्ञक॑ इत्यर्थः फलति । तदभिप्रेत्य व्याचष्टे — वर्णानामिति । यस्मिन्नुच्चारिते सति वर्णान्तराणामुच्चारणाऽभावः सोऽन्त्यवर्णोऽवसानसंज्ञक इत्यद्याहारेण विवरणं योज्यम् । यद्वा वर्णानामुच्चारणाऽभावो विरामः । भावे घञ् । स च किञ्चिद्वर्णोच्चारणोत्तरकालिक एव गृह्रते , व्याख्यानात् । अस्मिन् पक्षेकिञ्चिद्वर्णोच्चारणोत्तरं वर्णान्तराणामुच्चारणाभावोऽवसान॑मिति विवरणयोजना । तत्र प्रथमपक्षे खरवसानयोरित्यत्र खरि परतो रेफस्य विसर्गः, अवसाने तुरेफे स्थानिनी॑ति योज्यम् । खपवसानयोरित्येकापि सप्तमी विषयभेदाद्भिद्यते । द्वितीयपक्षे तु अभावस्यापि बुद्धिकृतं परत्वं बोध्यम् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 1.4.110
sutra: विरामोऽवसानम्</p>
<hr />
<p>विरतिर्विराम इति। विराम इति भावे घञ्। विरामःउ वर्णोच्चारणाभावः। अर्थान्तरमाह - विरम्यतेऽनेनेति वा विराम इति।'कृत्यल्युटो बहुलम्'  इत्यसंज्ञायामपि'हलश्च'  इति करणे घञ्, पूर्वत्राभावः संज्ञी उतरत्रान्त्यो वर्णः, तेन हि विरम्यते। तत्राद्ये पक्षेठ्खरवसानयोःऽ इति परसप्तमी, कथं पुनरवसानेन, पौर्वापर्यमभावो हि सः, खरा वा, कथम्? न हि यदा खरस्ति तदा रेफः, यदा रेफस्तदा खर्; वर्णानां क्रमभावित्वाद्, उच्चरितप्रध्वंसित्वाच्च। अथ तत्र बुद्धिपरिकल्पितं पौर्वापर्यं तदभावेऽपि समानम्। एवं'वावसाने'  इत्यत्रापि। द्वितीये तु पक्षे खरवसानयोरित्येकापि सप्तमी विषयभेदाद्भद्यते - खरि परतो रेफस्य विसर्जनीयो भवति, अवसाने च रेफे स्थानिनि विसर्जनीय इति स्थन्यादेशस्य विषयता विवक्ष्यते। एवं'वा' वसानेऽ इत्यत्रापि। दधिं मधुÄ इति । ठणोऽप्रगृह्यस्यानुनासिकःऽ अत्र'वावसाने'  इति वर्तते। ननु च लोकएवावसानशब्दो विरामे प्रसिद्धः, यद्यप्यवपूर्वः स्यतिरवगतौ वर्तते केनैतदवसीयत इति? पराभवेऽपि अवसितो देवदत इति। अवसानशब्दस्तु विराम एव प्रसिद्धः। न च रेफस्यावगतिपराभवयोः करणत्वं सम्भवतीति नार्थः संज्ञाकरणेन, तदाह - संहितावसानयोर्लोकविदितत्वात् सिद्धमिति। संहिताशब्दोऽपि सन्निकर्षमात्रे प्रसिद्धः, न पदयोरेव सन्निकर्ष इति वार्तिककारो मन्यते॥ हरदतमिश्रविरचितायां पदमञ्जर्यो प्रथमाध्यायस्य चतुथः पादः॥</p></div>