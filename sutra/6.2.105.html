<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.2.104.html">
            <button class="muted-button">Prev 6.2.104</button>
        </a>
        <a href="6.2.106.html">
            <button class="muted-button">Next 6.2.106</button>
        </a>
        </nav><h2>Kashika</h2>
<hr />
<p>index: 6.2.105
sutra: उत्तरपदवृद्धौ सर्वं च</p>
<hr />
<p>उत्तरपदस्य [[7.3.10]] इत्यधिकृत्य या विहिता वृद्धिः, तद्वत्युत्तरपदे सर्वशब्दो दिक्शब्दाश्च अन्तोदात्ता भवन्ति। सर्वपञ्चालकः। पूर्वपञ्चालकः। उत्तरपाञ्चालकः। सुसर्वार्धदिक्शब्देभ्यो जनपदस्य इति तदन्तविधिना जनपदलक्षणो वुञ् प्रत्ययः। <em>सुसर्वार्धाज्जनपदस्य</em> [[7.3.12]] <em>दिशोऽमद्राणाम्</em> [[7.3.13]] इति च उत्तरपदवृद्धिः। अधिकारलक्षणादिह न भवति, सर्वमासः, सर्वकारकः इति।</p>
<h2>Siddhanta Kaumudi</h2>
<hr />
<p>index: 6.2.105
sutra: उत्तरपदवृद्धौ सर्वं च</p>
<hr />
<p>उत्तरपदस्येत्यधिकृत्य या वृद्धिर्विहिता तद्वत्युत्तरपदे परे सर्वशब्दो दिक्शब्दाश्चान्तोदात्ता भवन्ति । सर्वपाञ्चालकः । अपरपाञ्चालकः । अधिकारग्रहणं किम् । सर्वभासः । सर्वकारकः ।</p>
<h2>Padamanjari</h2>
<hr />
<p>index: 6.2.105
sutra: उत्तरपदवृद्धौ सर्वं च</p>
<hr />
<p>वृद्धौ इत्येतावतैव तद्वदुतरपदपरिग्रहे सिद्धे उतरपदग्रहणातदधिकारो लक्ष्यते ॥  एबहुव्रीहौ विश्वं संज्ञायाम् ॥ विशेः क्वनि विश्वशब्द आद्यौदातः । विश्वामित्र इत्यादि । अस्यावकाशः - विश्वदेवः , विश्वयशाः , संज्ञायां मित्राजिनयोः इत्यस्यावकाशः - कुलमित्त्रः, कुलाजिनः, विश्वामित्त्रः, विश्वाजिन इत्यत्रोभयप्रसङ्ए संज्ञायां मित्राजिनयोः इत्येतद्भवति विप्रतिषेधेन ॥</p></div>