<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.68.html"><button class="muted-button">Prev 8.2.68</button></a>
        <a href="8.2.70.html"><button class="muted-button">Next 8.2.70</button></a>
        </nav><h2 class="title">रोऽसुपि</h2><p class="sname"><font color=blue>8-2-69 रः असुपि</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">रुः</font> <font color="Maroon">अहन्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>पदस्य अह्नः असुपि रः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>अहन्-इत्यस्य नकारस्य पदान्ते रेफादेशः भवति, परन्तु सुप्-प्रत्यये परे न भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>The word अहन् gets रेफादेश at पदान्त, except when followed by a सुप्-प्रत्यय. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>अहनित्येतस्य रेफादशो भवति असुपि परतः। अहर्ददाति। अहर्भुङ्क्ते। असुपि इति किम्? अहोभ्याम्। अहोभिः। ननु चत्र अपि प्रत्ययलक्षणेन सुबस्ति, अहर्ददाति, अहर्भुङ्क्ते इति? न एतदस्ति। उक्तम् एतत् अह्नोरविधौ लुमता लुप्ते प्रत्ययलक्षणं न भवतीति। नायमहःशब्दः सुप्परो भवति। यत्र तु लोपशब्देन लुप्यते तत्र प्रत्ययलक्षणं भवत्येव, यथा हे दीर्घहोऽत्र, दीर्घाहो निदाघ इति। अत्र हि हल्ङ्याब्भ्यः इति लोपेन प्रत्ययस्य निवृत्तिः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>अह्नो रेफादेशः स्यान्न तु सुपि । रोरपवादः । अहरहः । अहर्गणः । असुपि किम् । अहोभ्याम् । अत्राहन्निति रुत्वम् ।&lt;!रूपरात्रिरथन्तरेषु रुत्वं वाच्यम् !&gt; (वार्तिकम्) ॥ अहोरूपम् । गतमहोरात्रिरेषा । एकदेशविकृतस्यानन्यत्वादहोरात्रः । अहोरथन्तरम् ।&lt;!अहरादीनां पत्यादिषु वा रेफः !&gt; (वार्तिकम्) ॥ विसर्गापवादः । अहर्पतिः गीर्पतिः । धूर्पतिः । पक्षे विसर्गोपध्मानीयौ ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>अह्नो रेफादेशो न तु सुपि। अहरहः। अहर्गणः॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p><qt>अहन्</qt> (= दिवसः) इति नकारान्त-नपुंसकलिङ्गशब्दस्य यत्र पदसंज्ञा विधीयते, तत्र अस्य शब्दस्य अन्ते विद्यमानस्य नकारस्य प्रकृतसूत्रेण <b>र्</b> इति आदेशः विधीयते । परन्तु, यत्र अहन्-शब्दात् अनन्तरम् सुप्-प्रत्ययः विद्यते, तत्र अयम् रेफादेशः नैव प्रवर्तते, अतः तत्र <b>अहन्</b> <a href="8.2.68.html">8.2.68</a> इत्यनेन नकारस्य रुँत्वं भवति —‌ इति अस्य सूत्रस्य आशयः । </p>
<p><hlb>यद्यपि अस्मिन् सूत्रे <qt>असुपि</qt> इति उक्तम् अस्ति, तथापि अस्य सूत्रस्य प्रयोगः सुप्-प्रत्ययस्य लुकि कृते एव कृतः दृश्यते । </hlb>  कानिचन उदाहरणानि एतानि —</p>
<ol>
<li>अहन्-शब्दस्य प्रथमैकवचनस्य <qt>अहः</qt> इति रूपम् इत्थं सिद्ध्यति —</li>
</ol>
<p><pr></p>
<p>अहन् + सुँ [प्रथमैकवचनस्य सुँ-प्रत्ययः]</p>
<p>→ अहन् [<b>स्वमोर्नपुंसकात्</b> <a href="7.1.23.html">7.1.23</a> इति सुँ-प्रत्ययस्य लुक् । प्रत्ययस्य लोपे अपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन प्रत्ययविशिष्टं कार्यम् अवश्यं प्रवर्तते, अतः <qt>अहन्</qt> इत्यस्य <b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञा भवति ।]</p>
<p>→ अहर् [अहन्-शब्दस्य पदान्तनकारस्य <b>रोऽसुपि</b> <a href="8.2.68.html">8.2.68</a> इति रुँत्वम् । अत्र सुप्-प्रत्ययस्य लुकि कृते <b>अहन्</b> <a href="8.2.68.html">8.2.68</a> इति सूत्रेण प्राप्तं रुँत्वम् बाधित्वा <b>रोऽसुपि</b> <a href="8.2.69.html">8.2.69</a> इत्यनेन रेफादेशः प्रवर्तते ।]</p>
<p>→ अहः [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p></pr></p>
<ol>
<li><qt>अहर्निशम्</qt> इति शब्दस्य सिद्धौ अहन्-शब्दस्य नकारस्य प्रकृतसूत्रेण रेफादेशः भवति —</li>
</ol>
<p><pr></p>
<p>अहश्च निशा च एतयोः समाहारः [<b>चार्थे द्वन्द्वः</b> <a href="2.2.29.html">2.2.29</a> इति द्वन्द्वसमासः]</p>
<p>→ अहन् + सुँ + निशा + सुँ [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा]</p>
<p>→ अहन् + निशा [<b>सुपो धातुप्रातिपदिकयोः</b> <a href="2.4.71.html">2.4.71</a> इति उभयोः सुप्-प्रत्यययोः लुक् । ]</p>
<p>→ अहन् निश [समाहारद्वन्द्वस्य नपुंसकत्वात् <b>ह्रस्वो नपुंसके प्रातिपदिकस्य</b> <a href="1.2.47.html">1.2.47</a> इति ह्रस्वादेशः]</p>
<p>→ अहर् + निश [अहन्-शब्दस्य पदान्तनकारस्य <b>रोऽसुपि</b> <a href="8.2.68.html">8.2.68</a> इति रुँत्वम् । अत्र सुप्-प्रत्ययस्य लुकि कृते <b>अहन्</b> <a href="8.2.68.html">8.2.68</a> इति सूत्रेण प्राप्तं रुँत्वम् बाधित्वा <b>रोऽसुपि</b> <a href="8.2.69.html">8.2.69</a> इत्यनेन रेफादेशः प्रवर्तते ।]</p>
<p>→ अहर्निश</p>
<p></pr></p>
<ol>
<li><qt>अहः ददाति</qt> इत्यत्र संहितायाम् सत्याम् <qt>अहन् सुँ ददाति</qt> इत्यस्याम् स्थितौ सुँ-प्रत्ययस्य लुकि कृते प्रकृतसूत्रेण रेफादेशः भवति —</li>
</ol>
<p><pr></p>
<p>अहन् + सुँ + ददाति  [प्रथमैकवचनस्य सुँ-प्रत्ययः]</p>
<p>→ अहन् ददाति  [<b>स्वमोर्नपुंसकात्</b> <a href="7.1.23.html">7.1.23</a> इति सुँ-प्रत्ययस्य लुक् । प्रत्ययस्य लोपे अपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन प्रत्ययविशिष्टं कार्यम् अवश्यं प्रवर्तते, अतः <qt>अहन्</qt> इत्यस्य <b>सुप्तिङन्तं पदम्</b> <a href="1.4.14.html">1.4.14</a> इति पदसंज्ञा भवति ।]</p>
<p>→ अहर् [अहन्-शब्दस्य पदान्तनकारस्य <b>रोऽसुपि</b> <a href="8.2.68.html">8.2.68</a> इति रुँत्वम् । अत्र सुप्-प्रत्ययस्य लुकि कृते <b>अहन्</b> <a href="8.2.68.html">8.2.68</a> इति सूत्रेण प्राप्तं रुँत्वम् बाधित्वा <b>रोऽसुपि</b> <a href="8.2.69.html">8.2.69</a> इत्यनेन रेफादेशः प्रवर्तते ।]</p>
<p>→ अहर्ददाति </p>
<p><br></p>
<p>अत्र यदि <b>अहन्</b> <a href="8.2.68.html">8.2.68</a> इति सूत्रेण रुँत्वम् अभविष्यत्, तर्हि तदनन्तरम् <b>हशि च</b> <a href="6.1.114.html">6.1.114</a> इत्यनेन अनिष्टम् उत्वम् अभविष्यत् ।</p>
<p></pr></p>
<p><title>प्रकृतसूत्रस्य सुप्-प्रत्ययस्य लुकि कृते प्रयोगः</title></p>
<p>यद्यपि अस्मिन् सूत्रे <qt>असुपि</qt> इति निर्दिश्यते, तथापि अस्य सूत्रस्य सुबन्तप्रक्रियां विहाय अन्यानि उदाहरणानि नैव विद्यन्ते ! अतः, अस्य सूत्रस्य विधानसामर्थ्यात् सुबन्तप्रक्रियायाम् एव यत्र सुप्-प्रत्ययस्य <b>लुक्</b> भवति, तत्र इदम् सूत्रम् उपयुज्यते । अस्य स्पष्टीकरणार्थम् अस्मिन् सूत्रे भाष्यकारः ब्रूते —<hl>अह्नः रविधौ लुमता लुप्ते प्रत्ययलक्षणं न भवति ।</hl> <b>अहन्-शब्दात् विहितस्य सुप्-प्रत्ययस्य यदा लुक् भवति, तदा <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इति सूत्रं तत्र नैव प्रवर्तते, अतः लुप्त-प्रत्ययः तत्र नैव उपतिष्ठते</b> — इति अस्य वाक्यस्य अर्थः । एतादृशं क्रियते चेदेव <qt>असुपि</qt> इति शब्दस्य अर्थः सङ्गच्छते, इति अत्र भाष्यकारस्य आशयः अस्ति । अतः, <b>यत्र यत्र सुप्-प्रत्ययस्य लुक् भवति, तत्र तत्र प्रत्ययलक्षणं बाधित्वा, सुप्-प्रत्ययस्य अनुपस्थितिम् एव स्वीकृत्य <qt>असुपि</qt> इत्येव स्थितिं मत्वा प्रकृतसूत्रस्य प्रयोगः भवति</b> । </p>
<p><title>बाध्यबाधकभावः</title></p>
<p>प्रकृतसूत्रम् <b>अहन्</b> <a href="8.2.68.html">8.2.68</a> इत्यस्य अपवादरूपेण प्रवर्तते । सुप्-प्रत्ययस्य लुकि कृते, <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन प्रत्ययविशिष्टं कार्यम् अवश्यं प्रवर्तते, अतः तत्र <qt>अहन्</qt>-शब्दस्य पदसंज्ञा निःसंशयं भवति । अस्यां स्थितौ पदान्तनकारस्य <b>अहन्</b> <a href="8.2.68.html">8.2.68</a> इति सूत्रेण रुँत्वं प्राप्नोति । परन्तु एतादृशं रुँत्वं क्रियते चेत् <b>रोऽसुपि</b> <a href="8.2.69.html">8.2.69</a> इति सूत्रम् अनवकाशं भवेत्, यतः <b>रोऽसुपि</b> <a href="8.2.69.html">8.2.69</a> इति सूत्रस्य प्रयोगः केवलम् सुब्लुकि कृते एव दृश्यते । अतः <b>रोऽसुपि</b> <a href="8.2.69.html">8.2.69</a> इति सूत्रस्य विधानसामर्थ्यात् इदं सूत्रम् <b>अहन्</b> <a href="8.2.68.html">8.2.68</a> इत्यस्य अपवादरूपेण प्रवर्तते ।</p>
<p>यत्र प्रत्ययस्य <b>लोपः</b> कृतः अस्ति, तत्र तु <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन सुप्-प्रत्ययः तत्र उपस्थितः एव स्वीक्रियते, अतः तत्र <qt>असुपि</qt> इति नैव सङ्गच्छते । अस्यां स्थितौ <b>रोऽसुपि</b> <a href="8.2.69.html">8.2.69</a> इत्यस्यापि प्रयोगः न भवति, अतः <qt>अहन्</qt> शब्दस्य पदान्तनकारस्य तत्र <b>अहन्</b> <a href="8.2.68.html">8.2.68</a> इत्यनेन रुँत्वम् एव विधीयते ।</p>
<p><title>असुपि इति प्रसज्यप्रतिषेधः</title></p>
<p><b>अस्मिन् सूत्रे प्रयुक्तः <qt>असुपि</qt> इति निषेधः प्रसज्यप्रतिषेधः अस्ति</b> ।  यदि अत्र <qt>असुपि</qt> इति पर्युदासः स्यात्, तर्हि अग्रे सुप्-भिन्न-<b>प्रत्ययम्</b> अपेक्ष्यमाणम् इदं सूत्रम् <qt>अहर्निशम्</qt>, <qt>अहर्ददाति</qt> इत्यादिषु स्थलेषु नैव प्रसज्येत ।</p>
<p><title>वार्त्तिकम् - &lt;!रूपरात्रिरथन्तरेषु रुत्वं वाच्यम् !&gt;</title></p>
<p>अहन्-शब्दस्य पदान्तनकारस्य सुब्लुकि <b>रोऽसुपि</b> <a href="8.2.69.html">8.2.69</a> इति सूत्रेण रेफादेशे प्राप्ते केषुचन स्थलेषु तद्बाधित्वा पुनः <b>अहन</b> <a href="8.2.68.html">8.2.68</a> इत्यनेन रुँत्वं विधातुम् इदम् वार्त्तिकम् निर्मितम् अस्ति । <qt>रुप</qt>, <qt>रात्रि</qt>, <qt>रथ</qt> — एतेभ्यः कश्चन शब्दः उत्तरपदरूपेण विद्यते चेत् पूर्वपदरूपेण स्थितस्य <qt>अहन्</qt>-शब्दस्य रेफस्य <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा रुत्वम् एव भवति — इति अस्य वार्त्तिकस्य अर्थः । उदाहरणानि एतानि —</p>
<p><listsp></p>
<ol>
<li><qt>रूप</qt>-शब्दे परे —</li>
</ol>
<p><pr></p>
<p>अह्नः रूपम् [<b>षष्ठी</b> <a href="2.2.8.html">2.2.8</a> इति षष्ठीतत्पुरुषः]</p>
<p>→ अहन् + रूप [<b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ अह रुँ + रुप [सुब्लुकि <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा पदान्तनकारस्य &lt;! रूपरात्रिरथन्तरेषु रुत्वं वाच्यम् !&gt;  इति वार्त्तिकेन रुँत्वम्]</p>
<p>→ अहउ + रुप [<b>हशि च</b> <a href="6.1.114.html">6.1.114</a> इति उकारः]</p>
<p>→ अहोरुप [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<ol>
<li><qt>रात्रि</qt>-शब्दे परे — </li>
</ol>
<p><qt>गतम् अहः,  रात्रिः एषा</qt> (The day has passed, this is the night) इत्यस्य निर्माणे संहितायाम् सत्याम् अहन्-शब्दस्य नकारस्य रात्रि-शब्दे परे रुँत्वं भवति । प्रक्रिया इयम् —</p>
<p><pr></p>
<p>गतम् (अहन् + सुँ), रात्रिः एषा </p>
<p>→ गतम् (अहन् + ०), रात्रिः एषा [<b>स्वमोर्नपुंसकात्</b> <a href="7.1.23.html">7.1.23</a> इति सुँ-प्रत्ययस्य लुक् भवति ।]</p>
<p>→ गतम् अह रुँ + रात्रिः एषा [सुब्लुकि <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा पदान्तनकारस्य &lt;!रूपरात्रिरथन्तरेषु रुत्वं वाच्यम् !&gt; इति वार्त्तिकेन रुँत्वम् ।]</p>
<p>→ गतम् अह उ + रात्रिः एषा [<b>हशि च</b> <a href="6.1.114.html">6.1.114</a> इति उत्वम्]</p>
<p>→ गतम् अहोरात्रिः एषा [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<p><b>अहोरात्रम्</b> इति शब्दस्य सिद्धौ अपि अनेनैव वार्त्तिकेन रुँत्वं भवति —</p>
<p><pr></p>
<p>अहः च रात्रिः च एतयोः समाहारः [<b>चार्थे द्वन्द्वः</b> <a href="2.2.8.html">2.2.8</a> इति द्वन्द्वसमासः]</p>
<p>→ अहन् + रात्रि + अच् [<b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा । <b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक् । <b>अहस्सर्वैकदेशसंख्यातपुण्याच्च रात्रेः</b> <a href="5.4.87.html">5.4.87</a> इति समासान्तः अच्-प्रत्ययः]</p>
<p>→ अहन् + रात् र् + अ [<b>यस्येति च</b> <a href="6.4.148.html">6.4.148</a> इति इकारलोपः]</p>
<p>→ अहरुँ + रात्र [सुब्लुकि <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा पदान्तनकारस्य &lt;! रूपरात्रिरथन्तरेषु रुत्वं वाच्यम् !&gt;  इति वार्त्तिकेन रुँत्वम् । अत्र &lt;ऽएकदेशविकृतमनन्यवत्ऽ&gt; इति परिभाषाम् आश्रित्य रात्र-शब्दम् रात्रि-शब्दसदृशम् एव स्वीकृत्य प्रकृतवार्त्तिकस्य प्रयोगः भवति । ]</p>
<p>→ अहउ + रात्र [<b>हशि च</b> <a href="6.1.114.html">6.1.114</a> इति उकारः]</p>
<p>→ अहो + रात्र [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p>→ अहोरात्र</p>
<p></pr></p>
<ol>
<li><qt>रथन्तर</qt>-शब्दे परे —</li>
</ol>
<p><pr></p>
<p>अह्नः रथन्तरम् [<b>षष्ठी</b> <a href="2.2.8.html">2.2.8</a> इति षष्ठीतत्पुरुषः]</p>
<p>→ अहन् + रथन्तर [<b>सुपो धातुप्रातिपदिकयोः</b> <a href="2.4.71.html">2.4.71</a> इति सुप्-प्रत्यययोः लुक्]</p>
<p>→ अह रुँ + रथन्तर [सुब्लुकि <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा पदान्तनकारस्य &lt;! रूपरात्रिरथन्तरेषु रुत्वं वाच्यम् !&gt;  इति वार्त्तिकेन रुँत्वम्]</p>
<p>→ अहउ + रथन्तर [<b>हशि च</b> <a href="6.1.114.html">6.1.114</a> इति उकारः]</p>
<p>→ अहोरथन्तर [<b>आद्गुणः</b> <a href="6.1.87.html">6.1.87</a> इति गुणैकादेशः]</p>
<p></pr></p>
<p></listsp></p>
<p><b>केचन वैयाकरणाः अत्र <hl>सर्वेषु अपि रेफादौ शब्देषु परेषु रुँत्वम् भवति</hl> — इति मन्यन्ते</b> । इत्युक्ते, तेषाम् मतेन केवलम् <qt>रूप</qt>, <qt>रात्रि</qt>, <qt>रथन्तर</qt> इत्येव न अपि तु <qt>रम्य</qt>, <qt>रत्न</qt>, <qt>राजन्</qt> इत्येतेषु अन्येषु रेफादिशब्देषु परेषु अपि अहन्-शब्दस्य नकारस्य <b>रोऽसुपि</b> <a href="8.2.69.html">8.2.69</a> इत्यनेन प्राप्तं रेफादेशं बाधित्वा रुँत्वम् एव भवति, येन <qt>अहोरम्यम्</qt>, <qt>अहोरत्नानि</qt>, <qt>अहोराजः</qt> इत्येतानि रूपाणि सिद्ध्यन्ति । </p>
<p><title><pv>भोजव्याकरणे, चान्द्रव्याकरणे अस्य सूत्रस्य भिन्नरूपेण उपस्थापनम्</title></p>
<p>भोजस्य <b>सरस्वतिकण्ठाभरणम्</b> इत्याख्ये व्याकरणे इदम् सूत्रम् <b>लुक्यरेफे रः</b> (सरस्वतिकण्ठाभरणम्, 7.3.119) इति भिन्नरूपेण प्रतिपादितम् अस्ति । एवमेव चन्द्रगोमिनः <b>चान्द्रव्याकरणे</b> अपि इदं सूत्रम् <b>लुक्यरि रः</b> (चान्द्रव्याकरणम् 6.3.100) इति स्वरूपे वर्तते । उभयत्रापि <qt>असुपि</qt> इति शब्दस्य स्थाने <qt>लुकि</qt> इति स्पष्टः निर्देशः कृतः वर्तते । प्रकृतसूत्रम् सुब्लुकि एव भवति, अतः अस्मिन् सूत्रे <qt>असुपि</qt> इत्यस्य स्थाने <qt>लुकि</qt> इत्येव सुवचं स्यात् — इति अत्र आशयः । अपि च, एतयोः स्थलयोः <qt>अ-रेफे / अ-रि</qt> इति ग्रहणेन एतद अपि स्पष्टी भवति यत्  एतयोः वैयाकरणयोः मतेन सर्वेषु अपि रेफादौ शब्देषु प्रकृतसूत्रेण प्राप्तं रेफादेशं बाधित्वा <b>अहन्</b> <a href="8.2.68.html">8.2.68</a> इत्यनेन रुत्वम् एव प्रवर्तते । वार्त्तिककारेण तु एतादृशम् रुत्वम् केवलम् <qt>रुप</qt>, <qt>रात्रि</qt>, <qt>रथन्तर</qt> इत्येतेषु परेषु एव विज्ञापितम् अस्ति । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p><b>रोऽसुपि</b> - रोऽसुपि । रः-असुपीति छेदः । 'अहन्' इति सूत्रमनुवर्तते, तच्च लुप्तषष्ठीकं पदन्तदाह-अह्न इति । नतु सुपीति । पर्युदासाश्रयणे तुनञिवयुक्त॑न्यायेन सुब्भिन्ने प्रत्यये परे इत्यर्थः स्यात्, ततश्च अहर्वानित्यादावेव स्यान्न त्वहर्भातीत्यादावेव स्यान्न त्वहर्भातीत्यादावपि, अतः प्रसज्यप्रतिषेध इहाश्रितः । ननु अह इत्यस्य रुः स्यात् पदान्ते इत्यर्थकेन अहन्निति सूत्रेणैव सिद्धत्वात्किमर्थमिदमित्यत आह — रोरपवाद इति । अहरहरिति ।नित्यवीप्सयो॑रिति द्विर्वचनम् । अहन्-अहन् इति स्थिते रत्वम् ।न लुमते॑ति निषेधात्सुप्परकत्वाऽभावः ।अह॑न्निति रुत्वे तुअतो रोरप्लुता॑दित्युत्वं स्यात् । अहर्गण इति अह्नां गण इति विग्रहः ।अह॑न्निति रुत्वे तुअतो रोरप्लुता॑दित्युत्वं स्यात् । अहर्गण इति । अह्नां गण इति विग्रहः ।अह॑न्निति रुत्वे तुहशि चे॑त्युत्वं स्यात् । अहोभ्यामिति ।अहन्-भ्या॑मिति स्थिते नकारस्य सुप्परकत्वान्न रेफः । अत्रेति । 'अह' न्निति रुत्वेहशि चे॑त्युत्वे आद्गुणः ।रूपरात्रि ।अहन्शब्दस्ये॑ति शेषः ।रोऽसुपी॑ति रत्वस्याऽयमपवादः । अहोरूपमिति.अह्नो रूपमिति विग्रहः ।अहन्-रूप॑मिति स्तिते नकारस्य रुत्वम्, उत्वम्, आद्गुणः । रत्वे तु हशि चेत्युत्वं न स्यात् । गतमहो रात्रिरेषेति ।अहन्-रात्रि॑रिति स्थिते, रुत्वम्, उत्वम्ाद्गुणः । रत्वे तु उत्वं न स्यात् । ननु अहश्च रात्रिश्चेति द्वन्द्वे,अहस्सर्वैकदेशे॑त्यादिना समासान्ते अचि,यस्येति चे॑ति लोपे, अहन्-रात्र इति स्थिते, नकारस्य रुत्वे, उत्वे आद्गुणे,रात्राह्नाहाः पुंसी॑ति पुंस्त्वे, 'अहोरात्र' इति रूपम् । अत्र नकारस्य रात्रिशब्दपरकत्वाभावात्कथं रुत्वम् , ततश्चरोऽसुपी॑ति रत्वे उत्वं न स्यादित्यत आह-एकदेशेति । अहोरथन्तरमिति । अहश्च रथन्तरं चेति द्वन्द्वः । रथन्तरं = सामविशेषः ।अहरादीनाम् । ननुअहरादीना॑-मिति रेफविसिष्टस्योपादानाद्रेफस्य रेफविधानं व्यर्थमित्यत आह-विसर्गापवाद इति । अहर्पतिरिति । अह्नां पतिरिति विग्रहः । गीर्पतिरिति । गिरां पतिरिति विग्रहः । धूर्पतिरिति । धुरां पतिरिति विग्रहः । उभयत्रापि 'र्वोरुपधाया' इति दीर्घः । पक्षे इति । रत्वाऽभावपक्षे विसर्गस्यकुप्वो॑रिति उपध्मानीयविसर्गौ ।इदुदुपधस्ये॑ति षत्वं तु तपरकरणान्नेति भावः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>पूर्वस्यायमपवादः । रऽ इत्यकार उच्चारणार्थः । अदर्ददातीति । अत्यन्तसंयोगे द्वितीया । अह्नो रुविधाविति । यथा चैतत्सूत्रेणैव सिद्धम्, तथा'न लुमताङ्गस्य'  इत्यत्रोक्तम् । दीर्घाहो निदाघ इति । ठसुपिऽ इति प्रसज्यप्रतिषेधः । पर्युदासे तु सुप्सदृशो हल्परोऽस्तीति स्यादेवात्र रेफः । प्रसज्यप्रतिषेधे तु प्रत्ययलक्षणेन प्रतिषेधे सति रुरेव भवति, ततश्च तन्निबन्धने यत्वोत्वे भवतः ॥</p></div>