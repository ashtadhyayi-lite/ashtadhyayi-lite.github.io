<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.68.html"><button class="muted-button">Prev 8.2.68</button></a>
        <a href="8.2.70.html"><button class="muted-button">Next 8.2.70</button></a>
        </nav><h2 class="dev">रोऽसुपि</h2><p class="sname"><font color=blue>8-2-69 रः असुपि</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">रुः</font> <font color="Maroon">अहन्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>पदस्य अह्नः असुपि रः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>अहन्-इत्यस्य नकारस्य सुप्-भिन्ने शब्दे परे पदान्ते रेफादेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>The word अहन् gets a रेफादेश at पदान्त when it is followed by a word that is not a सुप्-प्रत्यय. </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p><b>अहन्</b> <a href="8.2.68.html">8.2.68</a> इत्यनेन अहन्-शब्दस्य पदान्ते रुँत्वे प्राप्ते अनेन सूत्रेण सुप्-भिन्ने शब्दे  परे 'र्' इति आदेशः भवति । <b>अहन्</b> <a href="8.2.68.html">8.2.68</a> इत्यस्य अयमपवादः । यथा - </p>
<p>1) अहन्  + अहः = अहर्  + अहः = अहरहः ।</p>
<p>2) अहन् + गणः = अहर् + गणः  = अहर्गणः ।</p>
<p>द्वयोः अपि उदाहरणयोः समासं  कृत्वा ततः वर्तमानसूत्रस्य प्रयोगः भवति ।</p>
<p>ज्ञातव्यम् - अस्य सूत्रस्य अनुपस्थितौ <b>अहन्</b> <a href="8.2.68.html">8.2.68</a> इत्यनेन रुँत्वे कृते अग्रे <b>हशि च</b> <a href="6.1.114.html">6.1.114</a> इत्यनेन उत्वमभविष्यत् ।</p>
<p>अत्र वार्तिकद्वयं ज्ञातव्यम् - </p>
<ol>
<li>&lt;! रूपरात्रिरथन्तरेषु रुत्वं वाच्यम् !&gt;  । 'रूप', 'रात्रि', 'रथ' - एतेषाम् पूर्वस्य अहन्-शब्दस्य रुँत्वं भवति । यथा - </li>
</ol>
<p>अ) अहन् + रूप = अहोरूप । </p>
<p>आ)  अहन् + रात्रि  = अहोरात्र । प्रक्रिया इयम् -</p>
<p>अहश्च रात्रिश्च एतयोः समाहारः </p>
<p>= अहन् + रात्रि + अच्  [वर्तमानसूत्रेण अच् इति समासान्तप्रत्ययः।]</p>
<p>→ अहरुँ + रात्रि + अ [<b>रोऽसुपि</b> <a href="8.2.69.html">8.2.69</a> इत्यत्र पाठितेन &lt;!रूपरात्रिरथन्तरेषु रुत्वं वाच्यम्!&gt; इत्यनेन वार्त्तिकेन अहन्-शब्दस्य नकारस्य रुँत्वं भवति ।]</p>
<p>→ अहर् + रात्रि + अ [उँकारस्य <b>उपदेशेऽजनुनासिक इत</b> <a href="1.3.2.html">1.3.2</a> इति इत्संज्ञा । <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ अह उ + रात्रि + अ [रेफस्य <b>हशि च</b>  <a href="6.1.114.html">6.1.114</a> इति उकारः]</p>
<p>→ अहोरात्रि + अ [<b>आद्गुणः</b> <a href="6.1.87.html">6.1.87</a> इति गुण-एकादेशः]</p>
<p>→ अहोरात्र् + अ [<b>यस्येति च</b> <a href="6.4.148.html">6.4.148</a> इति इकारलोपः]</p>
<p>→ अहोरात्र [<b>   रात्राह्नाहाः पुंसि</b> <a href="2.4.29.html">2.4.29</a> इत्यनेन पुंस्त्वम् ]</p>
<p>इ) अहन् + रथन्तर    = अहोरथन्तर   ।</p>
<ol>
<li>&lt;!अहरादीनां पत्यादिषु वा रेफः !&gt; । अहरादिगणस्य शब्दानाम् पत्यादिगणस्य शब्देषु परेषु विकल्पेन रेफः भवति ।</li>
</ol>
<p>यथा - अहन् + पतिः = अहर् + पतिः = अहर्पतिः ।</p>
<p>रेफाभावे -</p>
<p>अहन् + पतिः</p>
<p>→ अहरुँ + पतिः [<b>अहन्</b> <a href="8.2.68.html">8.2.68</a> इत्यनेन रूत्वम्]</p>
<p>→ अहः + पतिः [<b>खरवसानयोर्विसर्जनीयः</b> <a href="8.3.15.html">8.3.15</a> इत्यनेन विसर्गः]</p>
<p>→ अहः पतिः, अह≍पतिः । [<b>कुप्वोः ≍क ≍पौ च</b>  <a href="8.3.37.html">8.3.37</a> इति विकल्पेन उपध्मानीयः]</p>
<p>अस्मिन् वार्तिके 'अहरादिगण' तथा 'पत्यादिगण' एतेषाम् विषये उक्तमस्ति । एते गणाः एतादृशाः - </p>
<p>अहरादिगणः =  {अहर् , गिर्, धुर् }(अहर्-इत्यनेन अहन्-शब्दः स्वीक्रियते) ।          </p>
<p>पत्यादिगणः = { पति, गण, पुत्र }</p>
<p>अतः अनेन वार्तिकेन एतानि पदानि सिद्ध्यन्ति - अहर्पतिः, गीर्पतिः, धूर्पतिः , अहर्गणः, गीर्गणः, धूर्गणः, अहर्पुत्रः, गीर्पुत्रः, धूर्पुत्रः ।</p>
<h2 id="kashika">Kashika</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>अहनित्येतस्य रेफादशो भवति असुपि परतः। अहर्ददाति। अहर्भुङ्क्ते। असुपि इति किम्? अहोभ्याम्। अहोभिः। ननु चत्र अपि प्रत्ययलक्षणेन सुबस्ति, अहर्ददाति, अहर्भुङ्क्ते इति? न एतदस्ति। उक्तम् एतत् अह्नोरविधौ लुमता लुप्ते प्रत्ययलक्षणं न भवतीति। नायमहःशब्दः सुप्परो भवति। यत्र तु लोपशब्देन लुप्यते तत्र प्रत्ययलक्षणं भवत्येव, यथा हे दीर्घहोऽत्र, दीर्घाहो निदाघ इति। अत्र हि हल्ङ्याब्भ्यः इति लोपेन प्रत्ययस्य निवृत्तिः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>अह्नो रेफादेशः स्यान्न तु सुपि । रोरपवादः । अहरहः । अहर्गणः । असुपि किम् । अहोभ्याम् । अत्राहन्निति रुत्वम् ।&lt;!रूपरात्रिरथन्तरेषु रुत्वं वाच्यम् !&gt; (वार्तिकम्) ॥ अहोरूपम् । गतमहोरात्रिरेषा । एकदेशविकृतस्यानन्यत्वादहोरात्रः । अहोरथन्तरम् ।&lt;!अहरादीनां पत्यादिषु वा रेफः !&gt; (वार्तिकम्) ॥ विसर्गापवादः । अहर्पतिः गीर्पतिः । धूर्पतिः । पक्षे विसर्गोपध्मानीयौ ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>अह्नो रेफादेशो न तु सुपि। अहरहः। अहर्गणः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p><b>रोऽसुपि</b> - रोऽसुपि । रः-असुपीति छेदः । 'अहन्' इति सूत्रमनुवर्तते, तच्च लुप्तषष्ठीकं पदन्तदाह-अह्न इति । नतु सुपीति । पर्युदासाश्रयणे तुनञिवयुक्त॑न्यायेन सुब्भिन्ने प्रत्यये परे इत्यर्थः स्यात्, ततश्च अहर्वानित्यादावेव स्यान्न त्वहर्भातीत्यादावेव स्यान्न त्वहर्भातीत्यादावपि, अतः प्रसज्यप्रतिषेध इहाश्रितः । ननु अह इत्यस्य रुः स्यात् पदान्ते इत्यर्थकेन अहन्निति सूत्रेणैव सिद्धत्वात्किमर्थमिदमित्यत आह — रोरपवाद इति । अहरहरिति ।नित्यवीप्सयो॑रिति द्विर्वचनम् । अहन्-अहन् इति स्थिते रत्वम् ।न लुमते॑ति निषेधात्सुप्परकत्वाऽभावः ।अह॑न्निति रुत्वे तुअतो रोरप्लुता॑दित्युत्वं स्यात् । अहर्गण इति अह्नां गण इति विग्रहः ।अह॑न्निति रुत्वे तुअतो रोरप्लुता॑दित्युत्वं स्यात् । अहर्गण इति । अह्नां गण इति विग्रहः ।अह॑न्निति रुत्वे तुहशि चे॑त्युत्वं स्यात् । अहोभ्यामिति ।अहन्-भ्या॑मिति स्थिते नकारस्य सुप्परकत्वान्न रेफः । अत्रेति । 'अह' न्निति रुत्वेहशि चे॑त्युत्वे आद्गुणः ।रूपरात्रि ।अहन्शब्दस्ये॑ति शेषः ।रोऽसुपी॑ति रत्वस्याऽयमपवादः । अहोरूपमिति.अह्नो रूपमिति विग्रहः ।अहन्-रूप॑मिति स्तिते नकारस्य रुत्वम्, उत्वम्, आद्गुणः । रत्वे तु हशि चेत्युत्वं न स्यात् । गतमहो रात्रिरेषेति ।अहन्-रात्रि॑रिति स्थिते, रुत्वम्, उत्वम्ाद्गुणः । रत्वे तु उत्वं न स्यात् । ननु अहश्च रात्रिश्चेति द्वन्द्वे,अहस्सर्वैकदेशे॑त्यादिना समासान्ते अचि,यस्येति चे॑ति लोपे, अहन्-रात्र इति स्थिते, नकारस्य रुत्वे, उत्वे आद्गुणे,रात्राह्नाहाः पुंसी॑ति पुंस्त्वे, 'अहोरात्र' इति रूपम् । अत्र नकारस्य रात्रिशब्दपरकत्वाभावात्कथं रुत्वम् , ततश्चरोऽसुपी॑ति रत्वे उत्वं न स्यादित्यत आह-एकदेशेति । अहोरथन्तरमिति । अहश्च रथन्तरं चेति द्वन्द्वः । रथन्तरं = सामविशेषः ।अहरादीनाम् । ननुअहरादीना॑-मिति रेफविसिष्टस्योपादानाद्रेफस्य रेफविधानं व्यर्थमित्यत आह-विसर्गापवाद इति । अहर्पतिरिति । अह्नां पतिरिति विग्रहः । गीर्पतिरिति । गिरां पतिरिति विग्रहः । धूर्पतिरिति । धुरां पतिरिति विग्रहः । उभयत्रापि 'र्वोरुपधाया' इति दीर्घः । पक्षे इति । रत्वाऽभावपक्षे विसर्गस्यकुप्वो॑रिति उपध्मानीयविसर्गौ ।इदुदुपधस्ये॑ति षत्वं तु तपरकरणान्नेति भावः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 8.2.69
sutra: रोऽसुपि</p>
<hr />
<p>पूर्वस्यायमपवादः । रऽ इत्यकार उच्चारणार्थः । अदर्ददातीति । अत्यन्तसंयोगे द्वितीया । अह्नो रुविधाविति । यथा चैतत्सूत्रेणैव सिद्धम्, तथा'न लुमताङ्गस्य'  इत्यत्रोक्तम् । दीर्घाहो निदाघ इति । ठसुपिऽ इति प्रसज्यप्रतिषेधः । पर्युदासे तु सुप्सदृशो हल्परोऽस्तीति स्यादेवात्र रेफः । प्रसज्यप्रतिषेधे तु प्रत्ययलक्षणेन प्रतिषेधे सति रुरेव भवति, ततश्च तन्निबन्धने यत्वोत्वे भवतः ॥</p></div>