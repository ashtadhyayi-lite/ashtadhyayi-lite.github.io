<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.3.108.html"><button class="muted-button">Prev 4.3.108</button></a>
        <a href="4.3.110.html"><button class="muted-button">Next 4.3.110</button></a>
        </nav><h2>Kashika</h2>
<hr />
<p>index: 4.3.109
sutra: छगलिनो ढिनुक्</p>
<hr />
<p>छङ्गलिन्शब्दात् ढिनुक् प्रत्ययो भवति तेन प्रोक्तम् इत्येतस्मिन् विषये। कलाप्यन्तेवासित्वाण् णिनेरपवादः। छङ्गलिना प्रोक्तमधीयते छागलेयिनः।</p>
<h2>Siddhanta Kaumudi</h2>
<hr />
<p>index: 4.3.109
sutra: छगलिनो ढिनुक्</p>
<hr />
<p>छगलिना प्रोक्तमधीयते छागलेयिनः ॥</p>
<h2>Balamanorama</h2>
<hr />
<p>index: 4.3.109
sutra: छगलिनो ढिनुक्</p>
<hr />
<p><b>छगलिनो ढिनुक्</b> - छगलिनो । छगलिन्शब्दाक्तविषये ढिनुक्प्रत्ययः स्यादित्यर्थः । कलाप्यन्तेवासित्वात्प्राप्तस्य णिनेरपवादः । छागलेयिन इति । ककार इत् । उकार उच्चारणार्थः । 'ढिन्' शिष्यते । ढस्य एय् । टिलोपः । ततोऽध्येतृप्रत्ययस्य लुगिति भावः । पाराशर्य णिनिः स्यादिति । 'उक्तविषये' इति शेषः । मण्डूकप्लुत्या णिनिरेवानुवर्तते इति भावः । पाराशर्येण प्रोक्तं भिक्षुसूत्रमित्यर्थे, शिलालिना प्रोक्तं नटसूत्रमित्यर्थे च तृतीयटान्ताण्णिनिः स्यादिति यावत् । भिक्षवः=संन्यासिनः, तदधिकारिकं सूत्रं भिक्षुसूत्रं=व्यासुप्रणीतं प्रसिद्धम् ।</p></div>