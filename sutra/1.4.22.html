<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.4.21.html">
            <button class="muted-button">Prev 1.4.21</button>
        </a>
        <a href="1.4.23.html">
            <button class="muted-button">Next 1.4.23</button>
        </a>
        </nav><h2>Kashika</h2>
<hr />
<p>index: 1.4.22
sutra: द्व्येकयोर्द्विवचनैकवचने</p>
<hr />
<p>द्वित्वएकयोरर्थयोः द्विवचनएकवचने भवतः। एतदपि सामान्यविहितयोर्द्विवचनएकवचनयोरर्थाभिधानम्। द्वित्वे द्विवच्नं भवति। एकत्वे एकवचनं भवति। ब्राह्मणौ पठतः। ब्राह्मणः पठति।</p>
<h2>Siddhanta Kaumudi</h2>
<hr />
<p>index: 1.4.22
sutra: द्व्येकयोर्द्विवचनैकवचने</p>
<hr />
<p>द्वित्वैकत्वयोरेते स्तः ॥ </p>
<h2>Laghu Siddhanta Kaumudi</h2>
<hr />
<p>index: 1.4.22
sutra: द्व्येकयोर्द्विवचनैकवचने</p>
<hr />
<p>द्वित्वैकत्वयोरेते स्तः॥</p>
<h2>Balamanorama</h2>
<hr />
<p>index: 1.4.22
sutra: द्व्येकयोर्द्विवचनैकवचने</p>
<hr />
<p><em>द्व्येकयोर्द्विवचनैकवचने</em> - द्वयेकयोः ।द्वयेकयो॑रिति भावप्रधानो निर्देशः, अन्यथाद्वयके॑ष्विति स्यादित्यभिप्रेत्य व्याचष्टे — द्वित्वैकत्वयोरिति ।</p>
<h2>Padamanjari</h2>
<hr />
<p>index: 1.4.22
sutra: द्व्येकयोर्द्विवचनैकवचने</p>
<hr />
<p>द्विशब्देन साहचर्यादेकशब्दः संख्यावाची। अयमपि भावप्रधानो निर्देशः, अत एवठ्द्व्येकयोःऽ इति द्विवचनम्, तदाह-द्वित्वैकत्वयोरिति। एतदपीत्यादि। अनेनास्यापि विध्यर्थत्वं दर्शयति। कथं तर्हि सामान्यविहितयोरिति, यावता नियमार्थत्वे एतद् घटते? उच्यते; साधारणपर्यायः सामान्यशब्दः ससंख्यनिःसंख्यसाधारण्येन विहितयोरित्यर्थः। अर्थाभिधानमिति। अर्थःउवाच्योऽभिधीयतेउकथ्यते येन तदर्थाभिधानम्। द्व्येकयोरितयत्र'संख्याया अल्पीयस्यः'  इत्येकशब्दस्य पूर्वनिपातोऽस्मादेव निपातनान्न भवति। संख्येयवचनष्वेवार्थद्वारकमल्पीयस्त्वमित्यन्ये॥</p></div>