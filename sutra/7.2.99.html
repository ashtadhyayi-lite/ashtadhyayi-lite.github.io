<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.2.98.html"><button class="muted-button">Prev 7.2.98</button></a>
        <a href="7.2.100.html"><button class="muted-button">Next 7.2.100</button></a>
        </nav><h2 class="dev">त्रिचतुरोः स्त्रियां तिसृचतसृ</h2><p class="sname"><font color=blue>7-2-99 त्रिचतुरोः स्त्रियां तिसृचतसृ</font> <font color="DeepPink"> विभक्तौ</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p>त्रिचतुरोः स्त्रियां तिसृचतसृ विभक्तौ </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p>विभक्तिप्रत्यये परे त्रि-शब्दस्य चतुर्-शब्दस्य च स्त्रीत्वं द्योतयितुम् तिसृ तथा चतसृ - एतौ आदेशौ भवतः । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p>The words  त्रि and चतुर् are respectively converted to तिसृ and चतसृ to indicate the feminine property, when followed by a विभक्ति-प्रत्यय</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p>'त्रि' तथा 'चतुर्' एतौ सङ्ख्यावाचिनौ शब्दौ । स्त्रीत्वस्य विवक्षायाम् विभक्तिप्रत्यये परे एतयोः (क्रमेण) 'तिसृ' तथा 'चतसृ' एतौ आदेशौ भवतः । अग्रे एतयोः रूपाणि ऋकारान्तशब्दवदेव भवन्ति । यथा -</p>
<ol>
<li>त्रि + जस् [प्रथमाबहुवचनस्य प्रत्ययः । <b>सुपः</b> <a href="1.4.103.html">1.4.103</a> इति जस्-प्रत्ययस्य विभक्तिसंज्ञा]</li>
</ol>
<p>→ तिसृ + जस्  [स्त्रीत्वस्य विवक्षायाम् <b>त्रिचतुरोः स्त्रियां तिसृचतसृ</b> <a href="7.2.99.html">7.2.99</a> इति त्रि-शब्दस्य तिसृ-आदेशः]</p>
<p>→ तिसृ + अस् [इत्संज्ञालोपः]</p>
<p>→ तिस्रः [<b>प्रथमयोः पूर्वसवर्णः</b> <a href="6.1.102.html">6.1.102</a> इत्यनेन पूर्वसवर्णदीर्घे प्राप्ते अपवादत्वेन  <b>अचि र ऋतः</b> <a href="7.2.100.html">7.2.100</a> इति ऋकारस्य रेफादेशः]</p>
<ol>
<li>चतुर्  + शस् [द्वितीयाबहुवचनस्य प्रत्ययः । <b>सुपः</b> <a href="1.4.103.html">1.4.103</a> इति जस्-प्रत्ययस्य विभक्तिसंज्ञा]</li>
</ol>
<p>→ चतसृ + जस्  [स्त्रीत्वस्य विवक्षायाम् <b>त्रिचतुरोः स्त्रियां तिसृचतसृ</b> <a href="7.2.99.html">7.2.99</a> इति चतुर्-शब्दस्य चतसृ-आदेशः]</p>
<p>→ चतसृ + अस् [इत्संज्ञालोपः]</p>
<p>→ चतस्रः [<b>प्रथमयोः पूर्वसवर्णः</b> <a href="6.1.102.html">6.1.102</a> इत्यनेन पूर्वसवर्णदीर्घे प्राप्ते अपवादत्वेन  <b>अचि र ऋतः</b> <a href="7.2.100.html">7.2.100</a> इति ऋकारस्य रेफादेशः]</p>
<ol>
<li>त्रि + भिस् [तृतीयाबहुवचनस्य प्रत्ययः । <b>सुपः</b> <a href="1.4.103.html">1.4.103</a> इति भिस्-प्रत्ययस्य विभक्तिसंज्ञा]</li>
</ol>
<p>→   तिसृ + भिस् [स्त्रीत्वस्य विवक्षायाम् <b>त्रिचतुरोः स्त्रियां तिसृचतसृ</b> <a href="7.2.99.html">7.2.99</a> इति त्रि-शब्दस्य तिसृ-आदेशः]</p>
<p>→ तिसृभिः [विसर्गनिर्माणम्]</p>
<p>एतवेम तिसृभ्यः, चतसृभिः, चतसृभ्यः, तिसृषु, चतसृषु - एतानि रूपाणि अपि सिद्ध्यन्ति ।</p>
<ol>
<li>त्रि + आम् [षष्ठीबहुवचनस्य आम्-प्रत्ययः । <b>सुपः</b> <a href="1.4.103.html">1.4.103</a> इति आम् -प्रत्ययस्य विभक्तिसंज्ञा]     </li>
</ol>
<p>→ तिसृ + आम्  [स्त्रीत्वस्य विवक्षायाम् <b>त्रिचतुरोः स्त्रियां तिसृचतसृ</b> <a href="7.2.99.html">7.2.99</a> इति त्रि-शब्दस्य तिसृ-आदेशः]</p>
<p>→ तिसृ + नुट् + आम् [ <b>अचि र ऋतः</b> <a href="7.2.100.html">7.2.100</a> इति ऋकारस्य रेफादेशे प्राप्ते ; तस्मिन्नेव समये <b>ह्रस्वनद्यापो नुट्</b> <a href="7.1.54.html">7.1.54</a> इत्यनेन प्रत्ययस्य नुडागमे अपि प्राप्ते &lt;!नुमचिर्तृज्वद्भावेभ्यो नुट् विप्रतिषेधेन!&gt; इति वार्तिकस्य प्रयोगः क्रियते । अनेन वार्तिकेन नुडागमः एव भवति, <b>अचि र ऋतः</b> <a href="7.2.100.html">7.2.100</a> इति रेफादेशः न ।]</p>
<p>→ तिसृनाम् [<b>नामि</b> <a href="6.4.3.html">6.4.3</a> इत्यनेन नाम्-प्रत्यये परे अङ्गस्य दीर्घे प्राप्ते <b>न तिसृचतसृ</b> <a href="6.4.4.html">6.4.4</a> इति निषेधः]          </p>
<p>→ तिसृणाम् [&lt;!ऋवर्णान्नस्य णत्वं वाच्यम्!&gt;  अनेन वार्तिकेन णत्वम् भवति ]</p>
<p>एवमेव चतसृणाम् इत्यपि रूपं सिद्ध्यति । </p>
<p>अस्मिन् सूत्रे निर्दिष्टम् 'स्त्रीत्वम्' त्रि-शब्दस्य चतुर्-शब्दस्य अस्ति, अङ्गस्य न । इत्युक्ते, समस्तपदस्य विषये अनेन सूत्रेण निर्दिष्टः आदेशः तदैव भवति यदा त्रि-शब्दस्य चतुर्-शब्दस्य वा स्त्रीत्वम् विवक्षते । यथा -</p>
<ol>
<li>'प्रियाः तिस्रः ललनाः यस्य सः' इत्यत्र यद्यपि समस्तपदम् पुंलिङ्गे अस्ति, तथापि 'त्रि' शब्दस्य तु स्त्रीत्वमेव विवक्षते । अतः अत्र त्रि-शब्दस्य 'तिसृ' आदेशः भवति । यथा - </li>
</ol>
<p>प्रियत्रि + सुँ [प्रथमैकवचनस्य सुँ-प्रत्ययः । <b>सुपः</b> <a href="1.4.103.html">1.4.103</a> इति आम्-प्रत्ययस्य विभक्तिसंज्ञा]   </p>
<p>→ प्रियतिसृ + स् [स्त्रीत्वस्य विवक्षायाम् <b>त्रिचतुरोः स्त्रियां तिसृचतसृ</b> <a href="7.2.99.html">7.2.99</a> इति त्रि-शब्दस्य तिसृ-आदेशः]</p>
<p>→ प्रियतिसन् + स् [<b>ऋदुशनस्पुरुदंसोऽनेहसां च</b> <a href="7.1.94.html">7.1.94</a> इति अनङ्-आदेशः]</p>
<p>→ प्रियतिसान् स् [<b>सर्वनामस्थाने चासम्बुद्धौ</b> <a href="6.4.8.html">6.4.8</a> इति नकारान्तस्य अङ्गस्य उपधादीर्घः]</p>
<p>→ प्रियतिसान् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इति सुँलोपः]</p>
<p>→ प्रियतिसा [<b>नलोपः प्रातिपदिकान्तस्य</b> <a href="8.2.7.html">8.2.7</a> इति नकारलोपः]</p>
<p>तथैव प्रियतिसारौ, प्रियतिसारः आदीनि रूपाणि अपि भवन्ति ।</p>
<ol>
<li>'प्रियाः त्रयः यस्याः सा' इत्यत्र यद्यपि समस्तपदम् स्त्रीलिङ्गे अस्ति, तथापि 'त्रि' शब्दस्य तु पुंस्त्वमेव विवक्षते । अतः अत्र त्रि-शब्दस्य 'तिसृ' आदेशः न भवति । यथा -</li>
</ol>
<p>प्रियत्रि + सुँ [प्रथमैजवचनस्य सुँ-प्रत्ययः]</p>
<p>→ प्रियत्रिः [विसर्गनिर्माणम्]</p>
<p>एवमेव प्रथमाद्विवचनस्य  'प्रियत्री', प्रथमाबहुवचनस्य 'प्रियत्रयः' आदीनि रूपाणि अपि सिद्ध्यन्ति । </p>
<p>अत्र एकम्  वार्तिकम्  ज्ञातव्यम् -   । इत्युक्ते, <b>संज्ञायां कन्</b> <a href="8.3.87.html">8.3.87</a> अनेन कन्-प्रत्यये कृते त्रि-शब्दस्य स्त्रीत्वस्य विवक्षायाम् तिसृ-आदेशः भवति । यथा - </p>
<p>त्रि + कन् [<b>संज्ञायां कन्</b> <a href="8.3.87.html">8.3.87</a> इति कन्-प्रत्ययः]</p>
<p>→ तिसृ + कन् + टाप् [स्त्रीत्वस्य विवक्षायाम् <b>अजाद्यतष्टाप्</b>  <a href="4.1.4.html">4.1.4</a> इति टाप्-प्रत्ययः, त्रि-शब्दस्य    इति तिसृ-आदेशः]</p>
<p>→ तिसृका</p>
<p>कन्-प्रत्ययस्य चतुर्-शब्दस्य विषये प्रसक्तिः नास्ति ।</p>
<h2 id="kashika">Kashika</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p>त्रि चतुरित्येतयोः स्त्रियां वर्तमानयोः तिसृ चतसृ इत्येतावादेशौ भवतो विभक्तौ परतः। तिस्रः। चतस्रः। तिसृभिः। चतसृभिः। स्त्रियाम् इति किम्? त्रयः। चत्वारः। त्रीणिं। चत्वारि। स्त्रियाम् इति च एतत् त्रिचतुरोरेव विशेषणं न अङ्गस्य। तेन यदा त्रिचतुःशब्दौ स्त्रियाम्, अङ्गं तु लिङ्गान्तरे, तदा अप्यादेशौ भवत एव। प्रियाः तिस्रो ब्राह्मण्योऽस्य ब्राह्मणस्य प्रियतिसा ब्राह्मणः। प्रियतिस्रौ, प्रियतिस्रः। प्रियतिसृ ब्राह्मणकुलम्, प्रियतिसृणी, प्रियतिसृ̄णि। प्रियचतसा, प्रियचतस्रौ, प्रियचतस्रः। प्रियचतसृ, प्रियचतसृणी, प्रियचतसृ̄णि। <b>नद्यृतश्च</b> <a href="5.4.153.html">5.4.153</a> इति समासान्तो न भवति, विभक्त्याश्रयत्वेन तिसृभावस्य बहिरङ्गलक्षणत्वात्। यदा तु त्रिचतुःशब्दौ लिङ्गान्तरे, स्त्रियामङ्गम्, तदा आदेशौ न भवतः। प्रियाः त्रयोऽस्याः, प्रियाणि त्रीणि वा अस्याः ब्राह्मण्याः सा प्रियत्रिः। प्रियत्री, प्रियत्रयः। प्रियचत्वा, प्रियचत्वारौ, प्रियचत्वारः। तिसृभावे संज्ञायां कन्युपसङ्ख्यानं कर्तव्यम्। तिसृका नाम ग्रामः। चतसर्याद्युदात्तनिपातनं कर्तव्यम्। चतस्त्रः पश्य इत्यत्र चतुरः शसि <a href="6.1.137.html">6.1.137</a> इत्येष स्वरो मा भूत्। चतसृणाम् इत्यत्र तु <b>षट्त्रिचतुर्भ्यो हलादिः</b> <a href="6.1.179.html">6.1.179</a> इत्येव स्वरो भवति। हलादिग्रहणसामर्थ्यान् निपातनस्वरो बाध्यते।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p>स्त्रीलिङ्गयोरेतयोरेतावादेशौ स्तो विभक्तौ परतः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p>स्त्रीलिङ्गयोरेतौ स्तो विभक्तौ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p><b>त्रिचतुरोः स्त्रियां तिसृचतसृ</b> - त्रिचतुरोः । एतयोरेताविति । त्रिचतुरोस्तिसृ चतसृ इत्येतावित्यर्थः । विभक्ताविति । 'अष्टन आ विभक्तौ' इत्यतस्तदनुवृत्तेरिति भावः । जश्शसोः-तिसृ अस् इति स्थिते । </p>
<h2 id="padamanjari">Padamanjari</h2><a href="#">Up</a>
<hr />
<p>index: 7.2.99
sutra: त्रिचतुरोः स्त्रियां तिसृचतसृ</p>
<hr />
<p>त्रिचतुरोरेव विशेषणमिति । श्रुतत्वात् । नाङ्गस्येति । विपर्ययात् । तेन किं सिद्धं भवति इत्याह - तेनेति । प्रियतिसेति । अनङ्सौ, ऋदुशनस्पुरुदंसोऽनेहसाञ्च इत्यनङ् । प्रियतिस्नाविति । ऋतो ङिसर्वनामस्थानोयोः इति गुणं परमपि बाधित्वोतरसूत्रेण रादेशः । प्रियतिसृ इति । इकोऽचि विभक्तौ इत्यज्ग्रहणेन ज्ञापितम् - लुमता लुप्तेऽपि क्वचित्प्रत्ययलक्षणं भवतीति । तेन स्वमोर्नपुंसकात् इति नित्ये लुकि कृतेति तिसृभावः । प्रियतिसृणी इति । रादेशात्पूर्वविप्रतिषेधेन नुमिति क्वचित्पठ।ल्ते । नद्यःतश्चेति कब्न भवतीति । समास्यमानदशायामृकारान्तस्य तत्र ग्रहणमिति भावः । कबभावे हेतुः - विभक्त्याश्रयत्वादित्यादि । एवं तावत् स्त्रियाम् इत्यनेन त्रिचतुरोर्विशेषणादव्याप्तिपरिहारो दर्शितः ।  अतिव्याप्तिरपि परिहृतेत्याह - यदा चेति । तिसृकेति । स्वार्थे कन्प्रत्ययः अल्पत्वे, कुत्सितत्वे, संज्ञायां वा । तत्र विभक्तेर्लुकि कृते तत्र विधीयमानस्तिसृबावो न स्यादिति वचनम् । तत्र स्वार्थिकप्रत्ययान्तत्वाद्वहुवचनान्तस्तिसृकाशब्दः संज्ञेत्येके । ग्रामस्य कस्यचिदेषा संज्ञा रूढिरिति नास्ति बहुवचनप्रसङ्ग इत्यन्ये ।  चतसरीति । यथा प्रियतिस्नावित्यत्र सवनामस्थानलत्रणं गुणं बाधित्वा रादेशो भवति, तथा ङवपि प्राप्नोति तथा चोतरसूत्रे प्रियतिस्नीति ङवपि रादेशमुदाहरिष्यति, पूर्वपिप्रतिषेधं च वक्ष्यति । अत्राहुः - अस्मादेव निर्देशादर्थप्रधानयोरेवादेशः । इह तु स्वरूपप्रधानत्वात्त्दभावे गुण इति । चतस्न इति । अत्र स्थानिवद्भावात् चतुरः शसि इत्यन्तोदातत्वे सति उदातयणो हल्पूर्वात् इति शस उदातत्वप्रसङ्गः, स निपातनस्वरेण बाध्यते । यथैव तर्हि निपातनस्वरः शसिस्वरं बाधते, तथा षट्त्रिचतुर्भ्यो हलादिः इत्येतं  एविभक्तिस्वरमपि बाधेत तत्राह - चतसृणामित्यत्र त्विति । तत्र कारणमाह - हलादिग्रहणसामर्थ्यादिति । तत्र हलादिग्रहणस्य चतस्नः पश्येत्येतदेव व्यावर्त्यम्, नान्यत्किञ्चित् । एतच्च तत्रैवोपपादितम् । यदि च निपातनस्वरो विभक्तिस्वरस्यापि बाधकः स्यात्, तदान्तरेणापि हल्ग्रहणं विभक्तेः स्वरो न भविष्यति, किं हलादिग्रहणेन तत्क्रियमाणं ज्ञापयति  -  निपातनस्वरं विभक्तिस्वरो बाधते इति । अन्ये त्वाहुः हलादि - ग्रहणादेव चतस्नः पश्येत्यत्र चतुरः शसि इत्यस्याप्रवृत्तिरवसीयते । यदि स्यात्, ततः उदातयणओ हल्पूर्वात् इति स्यादेव विभक्तेरुदातत्वमिति तव्द्यावृतये हलादिग्रहणमनर्थकं स्यात् । तस्मादाद्यौदातनिपातनमेव न कर्तव्यमिति । तत्राद्यौदातस्य चतुश्शब्दस्यानन्तर्यत आद्यौदात एव चतस्नदेशे सति चतसृणामित्यत्र षट्त्रिचतुर्भ्यो हलादिः इति विभक्तेरुदातत्वं भवति ॥</p></div>