<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.87.html">
            <button class="muted-button">Prev 6.4.87</button>
        </a>
        <a href="6.4.89.html">
            <button class="muted-button">Next 6.4.89</button>
        </a>
        </nav><h2>Kashika</h2>
<hr />
<p>index: 6.4.88
sutra: भुवो वुग्लुङ्लिटोः</p>
<hr />
<p>भुवो वुगागमो भवति लुङि लिटि च अजादौ परतः। अभूवन्। अभूवम् लिट् बभूव, बभूवतुः, बभवुः।</p>
<h2>Siddhanta Kaumudi</h2>
<hr />
<p>index: 6.4.88
sutra: भुवो वुग्लुङ्लिटोः</p>
<hr />
<p>भुवो वुगागमः स्यात् लुङ्लिटोरचि । नित्यत्वाद्वुग्गुणवृद्धी बाधते ॥</p>
<h2>Laghu Siddhanta Kaumudi</h2>
<hr />
<p>index: 6.4.88
sutra: भुवो वुग्लुङ्लिटोः</p>
<hr />
<p>भुवो वुगागमः स्यात् लुङ्लिटोरचि॥</p>
<h2>Balamanorama</h2>
<hr />
<p>index: 6.4.88
sutra: भुवो वुग्लुङ्लिटोः</p>
<hr />
<p><em>भुवो वुग्लुङ्लिटोः</em> - भुवो वुक् । अचीति ।अचि श्नुधात्वि॑त्यतस्तदनुवृत्तेरिति भावः । अचीति किम्  । अभूत् । ननु णलि परत्वाद्वुकं बाधित्वाअचो ञ्णिती॑ति वृद्धिः स्यात्, बभूविथेत्यत्र तुसार्वधातुकार्धधातुकयो॑रिति गुणः स्यादित्यत आह — नित्यत्वादिति । कृतयोरपि गुणवृद्ध्योरेकदेशविकृतन्यायद्वुक् प्रवर्तते, अकृतयोरपि प्रवर्तते । ततश्चकृताऽकृतप्रसङ्गी यो विधिः स नित्य॑ इति न्यायेन वुङ् नित्यः सन् गुणवृद्धी बाधत इत्यर्थः । वुकि ककार इत्, उकार उच्चारणार्थः । कित्त्वादन्तावयवः ।</p>
<h2>Padamanjari</h2>
<hr />
<p>index: 6.4.88
sutra: भुवो वुग्लुङ्लिटोः</p>
<hr />
<p>अभूवन्निति । गातिस्था इत्यादिना सिचो लुक् । अभूवमिति । मिपोऽमभावः । लुङ्लिटोरिति किम् भवति, भविष्यति - शप्स्ययोर्न भवति । यदी क्ङ्तीत्यिनुवर्तिष्यते, अभूवमित्यत्रापि तर्हि न स्यात् एवं तर्ह्मारित्यनुवर्तिष्यते, गुणे कृते अनुवर्णान्तत्वान्न भविष्यति, अभूवमित्यत्र भूसुवोस्तिङ् ईति गुथणप्रतिषेधादुवर्णान्तत्वम् । नात्र शक्यमोरित्यनुवर्तयितुम् । एतच्च इन्धीभवतिभ्यां च इत्यत्र विश्तरेणोक्तम् ॥</p></div>