<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.44.html"><button class="muted-button">Prev 1.1.44</button></a>
        <a href="1.1.46.html"><button class="muted-button">Next 1.1.46</button></a>
        </nav><h2 class="dev">इग्यणः सम्प्रसारणम्</h2><p class="sname"><font color=blue>1-1-45 इक् यणः सम्प्रसारणम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p>इक् यणः सम्प्रसारणम् </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p>यण् वर्णस्य स्थाने विधीयमानः 'इक्' वर्णः 'सम्प्रसारणम्' नाम्ना ज्ञायते । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p>An 'इक्' letter that comes as a replacement for a 'यण्' letter is known as सम्प्रसारण. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p>इक् यो यणः स्थाने भूतो भावी वा तस्य सम्प्रसारणम् इत्येषा संज्ञा भवति । यज् - इष्टम् । वप् - उप्तम् । ग्रह् - गृहीतम् । केचिदुभयथा सूत्रम् इदं व्याचक्षते -  वाक्यार्थः संज्ञी, वर्णश्चेति । इग्यणः यो वाक्यार्थः स्थान्यादेशसम्बन्धलक्षणः स सम्प्रसारणसंज्ञो भवति, यण्स्थानिक इग्वर्णः स सम्प्रसारणसंज्ञो भवतीति । तत्र विधौ वाक्यार्थ उपतिष्ठते <b>ष्यङः सम्प्रसारणं पुत्रपत्योस्तत्पुरुषे</b> <a href="6.1.13.html">6.1.13</a>, <b>वसोः सम्प्रसारणम्</b> <a href="6.4.131.html">6.4.131</a> इति । अनुवादे वर्णः <b>सम्प्रसारणाच् च</b> <a href="6.1.108.html">6.1.108</a> इति । सङ्ख्यातानुदेशादिह न भवति - अदुहितराम् इति । द्युभ्याम् इत्यत्र <b>दिव उत्</b> <a href="6.1.131.html">6.1.131</a> इति तपरकरणाद् दीर्घो न भवति । सम्प्रसारणप्रदेशाः <b>वसोः सम्प्रसारणम्</b> <a href="6.4.131.html">6.4.131</a> इत्येवमादयः ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p>यणः स्थाने प्रयुज्यमानो य इक् स संप्रसारणसंज्ञः स्यात् ॥ </p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p>यणः स्थाने प्रयुज्यमानो य इक् स संप्रसारणसंज्ञः स्यात्॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p><pt>यण् = य्, व्, र्, ल् । इक् = इ, उ, ऋ, ऌ ।  </pt></p>
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'सम्प्रसारण' इति संज्ञा । यण्-वर्णस्य स्थाने आदेशरूपेण विधीयमानः  इक्-वर्णः अनेन सूत्रेण 'सम्प्रसारण'संज्ञां प्राप्नोति । अपि च, <b>यण्-वर्णस्य इक्-वर्णे जायमानम् इदं परिवर्तनम् अपि सम्प्रसारणसंज्ञया एव ज्ञायते । </b> </p>
<p><title>सम्प्रसारणम् तथा यणादेशः</title></p>
<p>सम्प्रसारणम् इति यणादेशस्य विपरीतप्रक्रिया । यणादेशे इक्-वर्णस्य स्थाने यण्-वर्णः आदेशरूपेण विधीयते । तद्विवरीतम् कार्यम् सम्प्रसारणे भवति । इत्युक्ते, सम्प्रसारणविधौ (यथासङ्ख्यम्) यकारस्य ('य्' इत्यस्य व्यञ्जनस्य स्थाने) स्थाने इकारः, वकारस्य  ('व्' इत्यस्य व्यञ्जनस्य स्थाने)  स्थाने उकारः, रेफस्य ('र्' इत्यस्य व्यञ्जनस्य स्थाने)  स्थाने ऋकारः, लकारस्य ('ल्' इत्यस्य व्यञ्जनस्य स्थाने) च स्थाने ऌकारः विधीयते । </p>
<p><title>सवर्णग्रहणम्</title></p>
<p>अस्मिन् सूत्रे 'इक्' इति शब्दः विधीयमानः अस्ति, अतः 'इक्' इत्यनेन सवर्णग्रहणं न भवति । परन्तु 'यण्' इति विधीयमानः नास्ति, अतः यण्-प्रत्याहारेण सवर्णग्रहणम् अवश्यं भवति । इत्युक्ते - </p>
<p>1) यकारस्य तथा यँकारस्य - उभयोः स्थाने सम्प्रसारणेन  इकारः विधीयते ।</p>
<p>2) वकारस्य तथा वँकारस्य - उभयोः स्थाने सम्प्रसारणेन  उकारः विधीयते ।</p>
<p>3) रेफस्य कोऽपि सवर्णः नास्ति, अतः  केवलं रेफस्य स्थाने अनेन सूत्रेण ऋकारः विधीयते ।</p>
<p>4) ऌकारस्य तथा ऌँकारस्य - उभयोः स्थाने सम्प्रसारेण  लकारः विधीयते ।</p>
<p><title>प्रयोजनम्</title></p>
<p>सम्प्रसारणसंज्ञायाः प्रयोगं कृत्वा अष्टाध्याय्याम् अग्रे भिन्नाः विधयः उक्ताः सन्ति । यथा, <b>ग्रहिज्यावयिव्यधिवष्टिविचतिवृश्चतिपृच्छतिभृज्जतीनाम् ङिति च</b> <a href="6.1.16.html">6.1.16</a> अनेन ग्रहादीनाम् धातूनाम् कित्-प्रत्यये परे ङित्-प्रत्यये च परे सम्प्रसारणम् भवति । यथा -</p>
<ol>
<li>इकारस्य सम्प्रसारणम् यकारः -</li>
</ol>
<p><pr></p>
<p>व्यच् + क्त</p>
<p>--&gt; व्यच् + त [इत्संज्ञालोपः] </p>
<p>--&gt; व्यच् + इट् + त [<b>आर्धधातुकस्येड्वलादेः</b> <a href="7.2.35.html">7.2.35</a> इति इडागमः]</p>
<p>--&gt; विअच् + इ + त [<b>ग्रहिज्यावयिव्यधिवष्टिविचतिवृश्चतिपृच्छतिभृज्जतीनाम् ङिति च</b> <a href="6.1.16.html">6.1.16</a>  इति यकारस्य सम्प्रसारणम् इकारः । अत्र केवलम् 'य्' इत्यस्य स्थाने एव इकारः विधीयते (न हि 'य' इति अक्षरस्य स्थाने), अतः यकारोत्तरः अकारः पृथक् रूपेण दर्शितः अस्ति । ]</p>
<p>--&gt; विच् + इ + त [<b>सम्प्रसारणाच्च</b> <a href="6.1.108.html">6.1.108</a> इति इकार-अकारयोः पूर्वरूप-एकादेशः इकारः ।]</p>
<p>--&gt; विचित ।</p>
<p></pr></p>
<ol>
<li>वकारस्य सम्प्रसारणम् उकारः -</li>
</ol>
<p><pr></p>
<p>वश् + क्त</p>
<p>--&gt; वश् + त [इत्संज्ञालोपः]</p>
<p>--&gt; वश् + इट् + त [<b>आर्धधातुकस्येड्वलादेः</b> <a href="7.2.35.html">7.2.35</a> इति इडागमः]</p>
<p>--&gt; उअश् + इ + त  [<b>ग्रहिज्यावयिव्यधिवष्टिविचतिवृश्चतिपृच्छतिभृज्जतीनाम् ङिति च</b> <a href="6.1.16.html">6.1.16</a>  इति वकारस्य सम्प्रसारणम् उकारः]</p>
<p>--&gt; उश् + इ + त [<b>सम्प्रसारणाच्च</b> <a href="6.1.108.html">6.1.108</a> इति उकार-अकारयोः पूर्वरूप-एकादेशः उकारः ।]</p>
<p>--&gt; उशित</p>
<p></pr></p>
<ol>
<li>रेफस्य सम्प्रसारणम् ऋकारः -</li>
</ol>
<p><pr></p>
<p>ग्रह् + क्त</p>
<p>--&gt; ग्रह् + त [इत्संज्ञालोपः]</p>
<p>--&gt; ग्रह् + इट् + त [<b>आर्धधातुकस्येड्वलादेः</b> <a href="7.2.35.html">7.2.35</a> इति इडागमः]</p>
<p>--&gt; ग्रह् + ई + त [<b>ग्रहोऽलिटि दीर्घः</b> <a href="7.2.37.html">7.2.37</a> इति इडागमस्य दीर्घादेशः]</p>
<p>--&gt; गृअह् + ई + त [<b>ग्रहिज्यावयिव्यधिवष्टिविचतिवृश्चतिपृच्छतिभृज्जतीनाम् ङिति च</b> <a href="6.1.16.html">6.1.16</a>  इति रेफस्य सम्प्रसारणम् ऋकारः]</p>
<p>--&gt; गृह् + ई + त [<b>सम्प्रसारणाच्च</b> <a href="6.1.108.html">6.1.108</a> इति ऋकार-अकारयोः पूर्वरूप-एकादेशः ऋकारः ।]</p>
<p>--&gt; गृहीत ।</p>
<p></pr></p>
<ol>
<li>ऌकारस्य सम्प्रसारणस्य उदाहरणानि न लभ्यन्ते ।</li>
</ol>
<p><title>प्रयोगः</title></p>
<p>अष्टाध्याय्यां सम्प्रसारणसंज्ञा साक्षात् नवसु सूत्रेषु प्रयुक्ता अस्ति । </p>
<ol>
<li>
<p><b>ह्वः सम्प्रसारणं च न्यभ्युपविषु</b> <a href="3.3.72.html">3.3.72</a></p>
</li>
<li>
<p><b>त्रेः सम्प्रसारणम् च</b> <a href="5.2.55.html">5.2.55</a></p>
</li>
<li>
<p><b>ष्यङः सम्प्रसारणं पुत्रपत्योस्तत्पुरुषे</b> <a href="6.1.13.html">6.1.13</a></p>
</li>
<li>
<p><b>ह्वः सम्प्रसारणम्</b> <a href="6.1.32.html">6.1.32</a></p>
</li>
<li>
<p><b>न सम्प्रसारणे सम्प्रसारणम्</b> <a href="6.1.37.html">6.1.37</a></p>
</li>
<li>
<p><b>सम्प्रसारणाच्च</b> <a href="6.1.108.html">6.1.108</a></p>
</li>
<li>
<p><b>सम्प्रसारणस्य</b> <a href="6.3.139.html">6.3.139</a></p>
</li>
<li>
<p><b>वसोः सम्प्रसारणम्</b> <a href="6.4.131.html">6.4.131</a></p>
</li>
<li>
<p><b>द्युतिस्वाप्योः सम्प्रसारणम्</b> <a href="7.4.67.html">7.4.67</a></p>
</li>
</ol>
<p>अनुवृत्तिरूपेण तु अन्येषु सूत्रेषु अपि अस्याः संज्ञायाः प्रयोगः भवितुम् अर्हति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p><b>इग्यणः सम्प्रसारणम्</b> - विआवागम्, विआवाहौ इति सुटि रूपाणि सुगमत्वादुपेक्ष्य शसादावचि संप्रसारणकार्यं वक्ष्यन् संप्रसरणसंज्ञा दर्शयति — इग्यणः यणः स्थाने इति । व्याख्यानात्स्थानार्थलाभः ।षष्ठी स्थानेयोगे॑ति तु नेह भवति, अनुवादे परिभाषामनुपस्थितेः । षष्ठीश्रुतौ सर्वत्र व्याख्यानादेव स्थानार्थलाभसंभवात् 'षष्ठीस्थानेयोगा' इत्येत॒न्निर्दिश्यमानस्यादेशा भवन्ती॑त्येतदर्थमिति भाष्ये सिद्धान्तितत्वाच्च । संप्रसारणसंज्ञ इति । ततश्च 'वसोः संप्रसारणं'वचिस्वपियजादीना॑मित्यादौ संप्रसारणश्रुतौ यण्स्थानिक इगुपस्थितो भवति । तत्रान्तरतम्याद्यस्य इकारः, वकारस्य उकारः, रेफस्य ऋकारः लस्य लृकार इति ज्ञेयम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.45
sutra: इग्यणः सम्प्रसारणम्</p>
<hr />
<p>यणः स्थान इति । कथं पुनरनुवादे स्थानसम्बन्धो लभ्यते ? 'षष्ठी स्थानेयोगा' इत्यत्राधिकारात् । भूत इति । कार्यान्तरार्थमनूद्यमानो भूतः, विधेयस्तु भावती, तत्र च संज्ञिनो भावित्वात् संज्ञापि भविन्येव । यथा-अस्य सूत्रस्य शाटकं वयेति । 'वचिस्वपियजादीनां किति' तद्भवति यस्य भूतस्य सम्प्रसारणसंज्ञा भवतीति । इष्टम्, उप्तमिति । 'वचिस्वपि' इत्यादिना सम्प्रसारणम् । गृहीतमिति । 'ग्रहिज्या' इत्यादिना । 'ग्रहोऽलिटि दीर्घः' । केचिदित्यादि । एवंवदतां भाविनी संज्ञा नाश्रयणीया, स्थानेयोगश्च लभ्यते । 'इग्यणः' इत्यत्र भवतीत्यध्याहारात्पूर्वसूत्राच्चेतिकरणानुवृतेर्यणः, स्थाने इग्भवतीति योऽयं वाक्यार्थ इत्यर्थो लभ्यते । कथं पुनरर्थद्वयमेकस्य सूत्रस्य भवति ? तन्त्रेण,आवृत्या वा । अस्य च लिङ्गं विभक्तिविशेषणिर्देशः । यदयं 'ष्यङः सम्प्रसारणम्' इत्यादौ भाव्यमानविभक्त्या निर्देशां करोति, ततो ज्ञापयति - वाक्यार्थः संज्ञेति । न हि तत्र वर्णस्य सम्भवः । 'सम्प्रसारणस्य' इत्यादौ तु भूतविभक्त्या निर्देशात् ज्ञायते  - वर्णः संज्ञीति । न हि तत्र वाक्यार्थः सम्भवति । तत्रेत्यादिना द्वयोरर्थयोर्विषयविभागेनोपस्थानं दर्शयति । अदुहितरामिति । दुहेर्लङ् किर्मकर्तरि उतमैकवचने इटि ङ दुहस्नुनमाम्' इति यकि प्रतिषिद्धे शब्लुकि अदुहि इति स्थिते 'तिङ्श्च' इति तरपि 'किमेतिङ्व्ययघाद्' इत्याम् । तत्र लकारस्य यणः स्थाने इङ्विहित इति संप्रसारणसंज्ञायाम् 'हलः' इति दीर्घत्वं प्राप्नोतीति चोद्यमपाकरोति । सङ्ख्यातानुदेशादिति । तरप उपन्यासोऽङ्गसंज्ञार्थः । सङ्ख्यासाम्यात् संख्यातानुदेशे सति यकारस्थानिकस्येकारस्य संज्ञया भाव्यम्, अयं तु लकारस्थानिकः । द्यौभ्यामित्यत्र 'दिव उत्' इत्युत्वे यणादेशे 'हलः' इति दीर्घत्वं प्राप्तंतपरकरणान्न भवति । अक्षद्यूः, अक्षद्यौवौ, अक्षद्यौव इत्यादावूठः संप्रसारणसंज्ञायाम् शंप्रसारणाच्च' इति पूर्वरूपत्वं प्राप्तम् 'वार्णादाङ्गं बलीयः' इति उवङ बाध्यते ॥</p></div>