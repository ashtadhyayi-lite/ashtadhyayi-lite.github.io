<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.18.html"><button class="muted-button">Prev 8.3.18</button></a>
        <a href="8.3.20.html"><button class="muted-button">Next 8.3.20</button></a>
        </nav><h2 class="dev">लोपः शाकल्यस्य</h2><p class="sname"><font color=blue>8-3-19 लोपः शाकल्यस्य</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <font color="Maroon">भोभगोअघोअपूर्वस्य</font> <font color="Brown">अशि</font> <font color="Coral">व्योः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p>पदस्य अपूर्वयोः व्योः अशि शाकल्यस्य लोपः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p>पदान्ते विद्यमानस्य अवर्णात् परस्य वकार-यकारयोः अशि परे विकल्पेन लोपः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p>A वकार/यकार which comes after an अकार and which is present at end of a  पद is removed when followed by a letter from अश् प्रत्याहार.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p>अकारात् / आकारात् परस्य वकारस्य यकारस्य च अश्-वर्णे परे वैकल्पिकः लोपः भवति ।  यथा -</p>
<p>1) 'वने + इति' इति स्थिते -  </p>
<p><pr></p>
<p>वने + इति </p>
<p>→ वनय् + इति [<b>एचोऽयवायावः</b> <a href="6.1.78.html">6.1.78</a> इति अय्-आदेशः]</p>
<p>→ वन इति  [<b>लोपः शाकल्यस्य</b> <a href="8.3.19.html">8.3.19</a> इति यकारस्य विकल्पेन लोपः]</p>
<p>अत्र अग्रे <b>आद् गुणः</b> <a href="6.1.87.html">6.1.87</a> इति सवर्णदीर्घः न भवति, यतः [<b>लोपः शाकल्यस्य</b> <a href="8.3.19.html">8.3.19</a>  एतत् सूत्रम्  <b>आद् गुणः</b> <a href="6.1.87.html">6.1.87</a>  इत्यस्य कृते असिद्धमस्ति । अतः <b>लोपः शाकल्यस्य</b> <a href="8.3.19.html">8.3.19</a>   इत्यनेन कृतः वकारलोपः <b>आद् गुणः</b> <a href="6.1.87.html">6.1.87</a>  इत्यनेन न दृश्यते ।</p>
<p></pr></p>
<p>2) 'देव + जस् + एते' इति स्थिते -</p>
<p><pr></p>
<p>देव + जस् + एते </p>
<p>→ देवास् एते [<b>प्रथमयोः पूर्वसवर्णः</b> <a href="6.1.102.html">6.1.102</a> इति पूर्वसवर्णदीर्घः आकारः]</p>
<p>→ देवारुँ एते [<b>ससजुषो रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ देवाय् एते [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ देवा एते [<b>लोपः शाकल्यस्य</b> <a href="8.3.19.html">8.3.19</a> इति विकल्पेन यकारलोपः]</p>
<p></pr></p>
<p>3) 'द्वौ + अत्र' इति स्थिते</p>
<p><pr></p>
<p>द्वौ + अत्र</p>
<p>→ द्वाव् + अत्र [<b>एचोऽयवायावः</b> <a href="6.1.78.html">6.1.78</a> इति अव्-आदेशः] </p>
<p>→ द्वा अत्र   [<b>लोपः शाकल्यस्य</b> <a href="8.3.19.html">8.3.19</a> इति विकल्पेन वकारलोपः]</p>
<p>अत्र अग्रे <b>अकः सवर्णे दीर्घः</b> <a href="6.1.101.html">6.1.101</a> इति गुणसन्धिः न भवति, यतः [<b>लोपः शाकल्यस्य</b> <a href="8.3.19.html">8.3.19</a>  एतत् सूत्रम्  <b>अकः सवर्णे दीर्घः</b> <a href="6.1.101.html">6.1.101</a> इत्यस्य कृते असिद्धमस्ति । अतः <b>लोपः शाकल्यस्य</b> <a href="8.3.19.html">8.3.19</a>   इत्यनेन कृतः यकारलोपः <b>अकः सवर्णे दीर्घः</b> <a href="6.1.101.html">6.1.101</a>  इत्यनेन न दृश्यते ।</p>
<p></pr></p>
<p><title>ज्ञातव्यविषयाः</title></p>
<ol>
<li>
<p>'शाकल्यस्य' एतत् ग्रहणम् विकल्पार्थमस्ति । 'केवलं शाकल्यमुनेः मतेन भवति, पाणिनेः न' एषः अस्य अर्थः न  । यतः अष्टाध्याय्यामपि <b>न धातुलोप आर्द्धधातुके</b> <a href="1.1.4.html">1.1.4</a> एतादृशेषु सूत्रेषु पाणिनिः अस्य सूत्रस्य प्रयोगं स्वयं करोति ।</p>
</li>
<li>
<p>अयम् लोपः पदान्तयकारवकारस्यैव भवति । अपदान्तस्य न । यथा - </p>
</li>
</ol>
<p><pr></p>
<p>हरि + ङे [चतुर्थ्यैकवचनस्य प्रत्ययः]</p>
<p>→ हरे + ए [<b>घेर्ङिति</b> <a href="7.3.111.html">7.3.111</a> इति गुणः]</p>
<p>→ हरय् + ए [<b>एचोऽयवायावः</b> <a href="6.1.78.html">6.1.78</a> इति अय्-आदेशः]</p>
<p>--&gt; हरये [अत्र हरय्-इत्यस्य यकारः पदान्ते नास्ति, अतः अस्य <b>लोपः शाकल्यस्य</b> <a href="8.3.19.html">8.3.19</a> इति लोपः न भवति, केवलं वर्णमेलनम् एव भवति ।]</p>
<p></pr></p>
<ol>
<li>अनेन सूत्रेण निर्दिष्टः लोपः लघु-उच्चारणस्य यकारस्य / वकारस्य  न भवति । अतः <b>व्योर्लघुप्रयत्नतरः शाकटायनस्य</b> <a href="8.3.18.html">8.3.18</a> इत्यनेन लघु-उच्चारणः वर्णः क्रियते चेत् अस्य सूत्रस्य प्रसक्तिः नास्ति । यथा -          </li>
</ol>
<p>'देव + जस् + अत्र' इति स्थिते -</p>
<p><pr></p>
<p>देव + जस् + अत्र</p>
<p>→ देवास् अत्र [<b>प्रथमयोः पूर्वसवर्णः</b> <a href="6.1.102.html">6.1.102</a> इति पूर्वसवर्णदीर्घः आकारः]</p>
<p>→ देवारुँ अत्र [<b>ससजुषो रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ देवाय् अत्र [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ देवाय् अत्र [<b>व्योर्लघुप्रयत्नतरः शाकटायनस्य</b> <a href="8.3.18.html">8.3.18</a> इत्यनेन विकल्पेन यकारस्य अश्-वर्णे परे लघु-प्रयत्नतरः यकारः] </p>
<p>→ देवायत्र </p>
<p></pr></p>
<h2 id="kashika">Kashika</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p>वकारयकारयोः पदान्तयोः अवर्णपूर्वयोः लोपो भवति शाकल्यस्य आचार्यस्य मतेन अशि परतः। क आस्ते कयास्ते। काक आस्ते, काकयास्ते। अस्मा उद्धर, अस्मायुद्धर। द्वा अत्र, द्वावत्र। असा आदित्यः, असावादित्यः। शाकल्यग्रहणं विभाषार्थम्। तेन यदाऽपि लघुप्रयत्नतरो न भवति आदेशः, तदापि व्योः पक्षे श्रवणं भवति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p>अवर्णपूर्वयोः पदान्तयोर्यवयोर्वा लोपोऽशि परे ॥ पूर्वत्रासिद्धम् &lt;{SK12}&gt; इति लोपशास्त्रस्यासिद्धत्वान्न स्वरसन्धिः । हर एहि । हरयेहि । विष्ण इह । विष्णविह । श्रिया उद्यतः । श्रियायुद्यतः । गुरा उत्कः । गुरावुत्कः ॥ कानि सन्ति कौ स्तः इत्यत्रास्तेरल्लोपस्य स्थानिवत्त्वेन यणावादेशौ प्राप्तौ न पदान्ते &lt;{SK51}&gt;ति सूत्रेण पदान्तविधौ तन्निषेधान्न स्तः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p>अवर्णपूर्वयोः पदान्तयोर्यवयोर्लोपो वाऽशि परे॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p><b>लोपः शाकल्यस्य</b> - हरे एहि, विष्णो इह, श्रियै उद्यतः, गुरौ उत्क इत्यत्र एचां क्रमेण अयवायावादेशेषु कृतेषु यकारवकारयोर्वैकल्पिकं लोपं विधत्ते — लोपः शाकल्यस्य । 'भो भगो' इत्यतोऽपूर्वस्येति, अशीति चानुवर्तते ।व्योर्लघुप्रयत्ने॑त्यतो व्योरित्यनुवर्तते । वकारयकारयोरित्यर्थः । अपूर्वस्येति च व्योरित्यस्य विशेषणम् । अवर्णः पूर्वो यस्मात्स अपूर्वः । अपूर्वस्य वस्य यस्य चेति प्रत्येकमन्वयाभिप्रायमेकवचनम् । पदस्येत्यधिकृतमवर्णपूर्वकाभ्यां यकारवकाराभ्यां विशेष्यते । विशेषणत्वाच्च व्योरिति तदन्तता लभ्यते । ततश्चाऽवर्णपूर्वो यो वकारो यकारश्च, तदन्तपदस्य लोपः स्यादशि परत इत्यर्थः । अलो ।ञन्त्यपरिभाषया तादृशपदान्तस्येति लभ्यते । शाकल्यग्रहणान्मतान्तरे न भवतीति गम्यते । ततश्च फलितमाह — अवर्णपूर्वयोरित्यादिना ।व्यो॑रित्यनुवृत्तवपि वर्णसमाम्नाये यकारस्य प्राथम्याद्यवयोरित्युक्तम् । न च शाकल्यवंश्यानामेव पुरुषाणामेतल्लोपानुसरणं नान्येषामिति पुरुषभेदेन व्यवस्थार्थमेव शाकल्यग्रहणं कुतो न स्यादिति वाच्यम्,न वेति विभाषे॑ति सूत्रभाष्येआचार्यदेशशीलने च तद्विषयते॑ति प्रस्तुत्यइको ह्रस्वोऽङ्यो गालवस्य ॑प्राचामवृद्ध#आ॑दित्यादौ गालवाद्याचार्यग्रहणं, प्राचामुदीचामित्यादिदेशविशेषग्रहणं च अविशेषेण विकल्पार्थमेव, नतु तत्तद्वंश्यतत्तद्देशभेदेन प्रयोगव्यवस्थार्थमिति सिद्धान्तितत्वात् । ननु हरे एहीत्यत्र अयादेशे यकारस्य लोपे सतिओमाङोश्चे॑ति पररूपं स्यात् । विष्णो-इह,श्रियै-उद्यतः, गुरौ-उत्क इत्यत्र अवायावादेशेषु वकारयकालोपे आद्गुण #इति गुणः स्यादित्यत आह — पूर्वत्रेति । वकारयकारयोर्लोपस्याऽसिद्धत्वेन ताभ्यां व्यवहिततया.ञच्परकत्वाऽभावादाशङ्कितोऽच्सन्धिर्न भवतीत्यर्थः । तदेवमिक्सन्धिरेच्सन्धिश्च निरूपितः । तदुभयत्रातिप्रसङ्गमाशङ्क्य समाधत्ते — कानीत्यादिना ।यद्यपि, तथापी॑त्यध्याहार्यम् । कानि सन्ति, कौ स्त इत्यत्र यद्यपि यणावादेशो प्राप्तौ तथापि न भवत इत्यन्वयः । नन्वत्र इकारौकारयोः सकारपरकत्वादच्परकत्वाऽभावात् कथं यणावोः प्राप्तिरित्यत आह — अस्तेरल्लोपस्य स्थानिवद्भावेनेति । अस्धातोरादादिकाल्लटिप्रथमपुरुषबहुवचनेसन्ती॑ति रूपम् । प्रथमपुरुषद्विवचने तु 'स्त' इति रूपम् । उभयत्रापि 'श्नसोरल्लोपः' इति धात्वादेरकारस्य लोप इति स्थितिः । तत्राऽल्लोपस्य स्थानिवत्त्वेनाऽच्त्वादिकारौकारयोरच्परकत्लाद्यणावादेशौ प्राप्नुत इत्यर्थः । न च स्थानिवदादेशो ऽनल्विधाविति स्थानिवद्भावोऽत्र न सम्भवति । अल्लोपस्य स्थानिभूतो योऽकारस्तं परं निमित्तत्वेनाश्रित्य प्रवर्तमानयोर्यणावादेशविध्योः स्थान्यलाश्रयत्वादिति वाच्यम्,अचः परस्मिन् पूर्वविधौ॑ इति स्थानिवद्भावोपपत्तेः । अल्लोपस्य क्ङिति परे विधीयमानस्य परनिमित्तकाजादेशतया तत्स्थानीभूतादकारात्पूर्वत्वेन दृष्टयोरिकारोकारयोर्यणावादेशविधौअचः परस्मि॑न्निति प्रवृत्तेरिति भावः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 8.3.19
sutra: लोपः शाकल्यस्य</p>
<hr />
<p>अवर्णपूर्वयोरिति । ओकारपूर्वस्य तूतरसूत्रेण तूतरसूत्रेण नित्यं लोपो विधास्यते । शाकल्यग्रहणं विकल्पार्थमिति । ननु लोपोऽप्युच्यते, लघुप्रयत्नतरोऽपि, तावुभौवचनाद्भविष्यतः; तत्किं विकल्पार्थेन शाकल्यग्रहणेन ? अत आह - तेनेति ॥</p></div>