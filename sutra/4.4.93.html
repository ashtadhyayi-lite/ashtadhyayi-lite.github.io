<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.92.html">
            <button class="muted-button">Prev 4.4.92</button>
        </a>
        <a href="4.4.94.html">
            <button class="muted-button">Next 4.4.94</button>
        </a>
        </nav><h2>Kashika</h2>
<hr />
<p>index: 4.4.93
sutra: छन्दसो निर्मिते</p>
<hr />
<p>प्रत्ययार्थसामर्थ्यलभ्या समर्थविभक्तिः। छन्दःशब्दात् तृतीयासमर्थान् निर्मिते इत्येतस्मिन्नर्थे यत् प्रत्ययो भवति। निर्मितः उत्पादितः। छन्दसा निर्मितः छन्दस्यः। छन्दसा इच्छया कृतः इत्यर्थः। इच्छापर्याय छन्दःशब्दः इह गृह्यते।</p>
<h2>Siddhanta Kaumudi</h2>
<hr />
<p>index: 4.4.93
sutra: छन्दसो निर्मिते</p>
<hr />
<p>छन्दसा निर्मितं छन्दस्यम् । इच्छया कृतमित्यर्थः ॥</p>
<h2>Balamanorama</h2>
<hr />
<p>index: 4.4.93
sutra: छन्दसो निर्मिते</p>
<hr />
<p><em>छन्दसो निर्मिते</em> - छन्दसो निर्मिते । छन्दश्शब्दात्तृतीयान्तान्निर्मितेऽर्थे । यदित्यर्थः । इच्छयेति । छन्दःशब्द इच्छावाचीति भावः ।छन्दः पद्येऽभिलाषे चे॑त्यमरः । </p>
<h2>Padamanjari</h2>
<hr />
<p>index: 4.4.93
sutra: छन्दसो निर्मिते</p>
<hr />
<p>प्रत्ययार्थसामर्ध्यं लभ्यते इति । निर्माणे च्छन्दसः करणत्वात् । इष्टपर्यायश्चन्दः शब्दो गृह्यते इति न वेदवचनः, नापि त्रिष्टुअबादिवचनः । एतच्च संज्ञाधिकाराल्लभ्यते । यद्यपि स्वच्छन्दतो हि वचसांप्रवृत्तिः,'च्छन्दानुवृत्तिदुत्साध्या'  इत्यादावकरान्तश्च्छन्दशब्द इच्छापर्यायः, तथापि तस्यैव धातोरसुन्नन्तस्येच्छावाचित्वमविरुद्धं चेति मन्यते ॥</p></div>