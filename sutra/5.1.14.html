<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.13.html"><button class="muted-button">Prev 5.1.13</button></a>
        <a href="5.1.15.html"><button class="muted-button">Next 5.1.15</button></a>
        </nav><h2>Sandhi Samaasa Split</h2>
<hr />
<p>index: 5.1.14
sutra: ऋषभोपानहोर्ञ्यः</p>
<hr />
<p>'तदर्थम् प्रकृतौ' (इति) ऋषभ-उपानहोः विकृतेः ञ्यः </p>
<h2>Neelesh Sanskrit Brief</h2>
<hr />
<p>index: 5.1.14
sutra: ऋषभोपानहोर्ञ्यः</p>
<hr />
<p>चतुर्थीसमर्थात् विकृतिवाचकेभ्यः 'ऋषभ', तथा 'उपानह्' शब्दाभ्याम् प्रकृतिं निर्देशयितुम् ञ्य-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.1.14
sutra: ऋषभोपानहोर्ञ्यः</p>
<hr />
<p><b>तदर्थम् विकृतेः प्रकृतौ</b> <a href="5.1.12.html">5.1.12</a> इत्यत्र पाठितस्य औत्सर्गिकस्य छ-प्रत्ययस्य अपवादरूपेण 'ऋषभ' (= वृषभः) तथा 'उपानह्'  (= पादत्राणम्)  एताभ्यां चतुर्थीसमर्थाभ्यां शब्दाभ्यां ञ्य-प्रत्ययः भवति । </p>
<ol>
<li>ऋषभस्य नूतनम्  अपत्यम् 'वत्स' नाम्ना ज्ञायते । निर्गता कालेन वत्सस्य ऋषभे परिवर्तनं भवति । अतः 'वत्स' इति प्रकृतिः, 'ऋषभः' इति विकृतिः - इति उच्यते । अत्र वत्स-ऋषभयोर्मध्ये 'तादर्थ्य'सम्बन्धः विद्यते, अतः वत्सस्य निर्देशं कर्तुम् ऋषभ-शब्दात् ञ्य-प्रत्ययविधानम् भवति । </li>
</ol>
<p>ऋषभाय अयम् वत्सः </p>
<p>= ऋषभ + ञ्य</p>
<p>→ आर्षभ + य [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ आर्षभ् + य [<b>यस्येति च</b> <a href="6.4.148.html">6.4.148</a> इति अकारलोपः]</p>
<p>→ आर्षभ्य</p>
<p>ऋषभाय अयमार्षभ्यः वत्सः </p>
<ol>
<li>'उपानह्' इत्युक्ते पादत्राणम् । अयम् हकारान्त-स्त्रीलिङ्गः शब्दः । उपानहः निर्माणम् 'मुञ्ज' नाम्ना तृणात् क्रियते, अतः 'मुञ्ज'इति प्रकृतिः, 'उपानह्'-इति विकृतिः । द्वयोर्मध्ये 'तादर्थ्यसम्बन्धः' अस्ति, अतः अत्र मुञ्जस्य निर्देशं कर्तुम् 'उपानह्'-शब्दात् ञ्य-प्रत्ययः विधीयते ।</li>
</ol>
<p>उपानहे अयम् मुञ्जः</p>
<p>= उपानह् + ञ्य</p>
<p>→ औपानह् + य [<b>तद्धितेष्वचामादेः</b> <a href="7.2.117.html">7.2.117</a> इति आदिवृद्धिः]</p>
<p>→ औपानह्य </p>
<p>उपानहे अयम् औपानह्यः मुञ्जः ।</p>
<p>अन्यद् उदाहरणम् - उपानहः निर्माणं चर्मणः अपि भवितुमर्हति, अतः 'चर्मन्' इत्यस्याः प्रकृत्याः 'उपानह्' इति विकृतिः ।  अतः चर्मणः निर्देशं कर्तुम् 'उपानह्'शब्दात् ञ्य-प्रत्ययः भवति ।  उपानहे इदम् औपानह्यम् चर्म । अत्र वस्तुतः <b>चर्म्मणोऽञ्</b> <a href="5.1.15.html">5.1.15</a> इत्यनेन अग्रिमसूत्रेण उपानह्-शब्दात् अञ्-प्रत्ययः अपि विधीयते, परन्तु अत्र 'पूर्वविप्रतिषेधेन' वर्तमानसूत्रस्यैव प्रयोगः भवति । अस्मिन् विषये कौमुद्यां उच्यते - 'चर्मणि अपि अयमेव पूर्वविप्रतिषेधेन' ।</p>
<p>ज्ञातव्यम् - 'प्रकृतिः', 'विकृतिः' तथा 'तदर्थम्' - एतेषामर्थः <b>तदर्थम् विकृतेः प्रकृतौ</b> <a href="5.1.12.html">5.1.12</a> इत्यत्र विस्तारेण प्रोक्तः अस्ति, सः तत्रैव द्रष्टव्यः ।</p>
<h2>Kashika</h2>
<hr />
<p>index: 5.1.14
sutra: ऋषभोपानहोर्ञ्यः</p>
<hr />
<p>ऋषभ उपानः इत्य् रथाङ्गं औपधेयमपि एताभ्यां ञ्यः प्रत्ययो भवति <b>तदर्थं विकृतेः प्रकृतौ</b> <a href="5.1.12.html">5.1.12</a> इत्येतस्मिन् विषये। छस्य अपवादः। आर्षभ्यो वत्सः। औपानह्यो मुञ्जः। चर्मण्यपि प्रकृतित्वेन विवक्षिते पूर्वविप्रतिषेधादयम् एव इष्यते। औपानह्यं चर्म।</p>
<h2>Siddhanta Kaumudi</h2>
<hr />
<p>index: 5.1.14
sutra: ऋषभोपानहोर्ञ्यः</p>
<hr />
<p>छस्यापवादः । आर्षभ्यो वत्सः । औपानह्यो मुञ्जः । चर्मण्यप्ययमेव पूर्वविप्रतिषेधेन ॥ औपानह्यं चर्म ॥</p>
<h2>Balamanorama</h2>
<hr />
<p>index: 5.1.14
sutra: ऋषभोपानहोर्ञ्यः</p>
<hr />
<p><b>ऋषभोपानहोर्ञ्यः</b> - ऋषभोपानहो । ऋषभ उपानह् अनयोः समाहारद्वन्द्वात्पञ्चमी । ऋषभशब्दादुपानह्शब्दाच्च तादथ्र्यचतुथ्र्यन्तात्प्रकृतौ वाच्यायां ञ्यप्रत्ययः स्यादित्यर्थः । आर्षभ्य इति । ऋषभाय अयमिति विग्रहः । ऋषभार्थ इत्यर्थः । यो वत्स ऋषभावस्थाप्राप्त्यर्थं पोष्यते स एवमुच्यते । औपानह्रो मुञ्ज इति । उपानहे अयमिति विग्रहः । उपानदर्थो मुञ्ज इत्यर्थः । क्लचिद्देशे मुञ्जतृणैरुपानत् क्रियते ।</p>
<h2>Padamanjari</h2>
<hr />
<p>index: 5.1.14
sutra: ऋषभोपानहोर्ञ्यः</p>
<hr />
<p>महाप्राणः संहननवान् सुजातावयवो यो वत्स ऋषभावस्थाप्राप्तये पोष्यते। चर्मण्यपीति। ञ्यस्यावकाशः - औपानह्यए मुञ्जः, अत्रोऽवकाशः - वाह्यं चर्म, उपानच्छब्दाच्चर्मणि प्रकृतित्वेन विवक्षिते सति परत्वादञ्प्राप्नोति पूर्वविप्रतिषेधेन ञ्य एव भवति। ये तु सावकाशत्वे स्त्यपि प्रतिपदविधानं बलीयस्त्वे कारणमाहुः, तेषामयं पूर्वविप्रतिषेदोऽसङ्तः स्यात् ॥</p></div>