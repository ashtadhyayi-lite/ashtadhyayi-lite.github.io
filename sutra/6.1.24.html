<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.1.23.html">
            <button class="muted-button">Prev 6.1.23</button>
        </a>
        <a href="6.1.25.html">
            <button class="muted-button">Next 6.1.25</button>
        </a>
        </nav><h2>Kashika</h2>
<hr />
<p>index: 6.1.24
sutra: द्रवमूर्तिस्पर्शयोः श्यः</p>
<hr />
<p>द्रवमूर्तौ द्रवकाठिन्ये, स्पर्शे वर्तमानस्य श्यैङ् गतौ इत्यस्य धातोर्निष्ठायां परतः सम्प्रसारणं भवति। शिनं घृतम्। शीना वसा। शीनम् मेदः। द्रवावस्थायाः काठिन्यं गतम् इत्यर्थः। <em>श्योऽस्पर्शे</em> [[8.2.47]] इति निष्ठानत्वम्। स्पर्शे शीतं वर्तते। शीतो वायुः। शीतमुदकम्। गुणमात्रे तद्वति च अस्य शीतशब्दस्य वृत्तिर्द्रष्टव्या। द्रवमूर्तिस्पर्शयोः इति किम्? संश्यानो वृश्चिकः।</p>
<h2>Siddhanta Kaumudi</h2>
<hr />
<p>index: 6.1.24
sutra: द्रवमूर्तिस्पर्शयोः श्यः</p>
<hr />
<p>द्रवस्य मूर्तौ काठिन्ये स्पर्शे चार्थे श्यैङः संप्रसारणं स्यान्निष्ठायाम् ॥ </p>
<h2>Balamanorama</h2>
<hr />
<p>index: 6.1.24
sutra: द्रवमूर्तिस्पर्शयोः श्यः</p>
<hr />
<p><em>द्रवमूर्तिस्पर्शयोः श्यः</em> - द्रवमूर्ति । 'श्यैङ् गतौ' इत्यस्य कृतात्वस्य 'श्य' इति षष्ठी । द्रवमूर्तिश्च, स्पर्शश्चेति विग्रहः । मूर्तावित्यस्य विवरणं — काठिन्ये इति । संप्रसारणं स्यादिति ।ष्यङः संप्रसारण॑मित्यतस्तदनुवृत्तेरिति भावः । तथा च श्यैङः क्ते आत्त्वे संप्रसारमे पूर्वरूपे शि त इति स्थिते —  </p>
<h2>Padamanjari</h2>
<hr />
<p>index: 6.1.24
sutra: द्रवमूर्तिस्पर्शयोः श्यः</p>
<hr />
<p>द्रवकाठिन्य इति। द्रवावस्ताया उतरावस्थाविशेषःउकाठिन्यम्। स्पर्शे चेति। रूपादिसहचरितो गुणःउस्पशः। शीतो वायुरिति। कथं पुनः स्पर्समात्राभिधायिनःक शीतशब्दस्य तद्वद्द्रव्यवाचिना वायुशब्देन सामानाधिकरण्यम् ? तत्राह -गुणामात्र इत्यादि। शुक्लादिशब्दवदिति भावः ॥</p></div>