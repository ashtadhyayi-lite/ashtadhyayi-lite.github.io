<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.3.106.html">
            <button class="muted-button">Prev 3.3.106</button>
        </a>
        <a href="3.3.108.html">
            <button class="muted-button">Next 3.3.108</button>
        </a>
        </nav><h2>Kashika</h2>
<hr />
<p>index: 3.3.107
sutra: ण्यासश्रन्थो युच्</p>
<hr />
<p>ण्यन्तेभ्यो धातुभ्यः, आस श्रन्थ इत्येताभ्याम् च स्त्रियाम् युच् प्रत्ययो भवति। अकारस्य अपवादः। कारणा। हारणा। आसना। श्रन्थना। कथमास्या? <em>ऋहलोर्ण्यत्</em> [[3.1.124]] भविष्यति। वासरूपप्रतिषेधश्च स्त्रीप्रकरणविषयस्य एव उत्सर्गापवादस्य। श्रन्थिः क्र्यादिर्गृह्यते श्रन्थ विमोचनप्रतिहर्षयोः इति , न चुरादिः श्रन्थ ग्रन्थ सन्दर्भे इति। ण्यन्तत्वेन एव सिद्धत्वात्। घट्टिवन्दिविधिभ्य उपसङ्ख्यानम्। घट्टना। वन्दना। वेदना। घट्टेः भौवादिकस्य ग्रहणं घट्ट चलने इति, न चौरादिकस्य, तस्य णेः इत्येव सिद्धत्वात्। इषेरनिच्छार्थस्य युज् वक्तव्यः। अध्येषणा। अन्वेषना। परेर्वा। पर्येषना, परीष्टिः।</p>
<h2>Siddhanta Kaumudi</h2>
<hr />
<p>index: 3.3.107
sutra: ण्यासश्रन्थो युच्</p>
<hr />
<p>अकारस्यापवादः । कारणा । हारणा । आसना । श्रन्थना ॥&lt;!घट्टिवन्दिविदिभ्यश्चेति वाच्यम् !&gt; (वार्तिकम्) ॥ घट्टना । वन्दना । वेदना ॥&lt;!इषेरनिच्छार्थस्य !&gt; (वार्तिकम्) ॥ अन्वेषणा ॥&lt;!परेर्वा !&gt; (वार्तिकम्) ॥ पर्येषणा । परीष्टिः ॥</p>
<h2>Laghu Siddhanta Kaumudi</h2>
<hr />
<p>index: 3.3.107
sutra: ण्यासश्रन्थो युच्</p>
<hr />
<p>अकारस्यापवादः। कारणा। हारणा॥</p>
<h2>Padamanjari</h2>
<hr />
<p>index: 3.3.107
sutra: ण्यासश्रन्थो युच्</p>
<hr />
<p>ण्यद्भविष्यतीति । ननु वासरूपविधिना ण्यत्स्यात् स चास्त्रियामिति प्रतिषिद्धः ? तत्राह - वासरूपप्रतिषेधश्चेति । उत्सर्गापवादस्येति । समाहारद्वन्द्वः । द्वयोरप्युत्सर्गापवादयोः स्त्र्यधिकारावस्थितयोरित्यर्थः । घट्टिवन्दिविदिभ्यश्चेति । विदिर्लाभार्थो गृह्यते, न ज्ञानार्थः;'विद चेतनाख्याननिवासेषु'  इत्यस्यैव चुरादेर्वेदनेति ज्ञाने सिद्धत्वात् । न च वेतेः क्तिनो निवृत्यर्थं वचनम्; संवितिरिति दर्शनात् । अन्वेषणेति । ठिष आभीक्ष्ण्येऽ ठिषगतौऽ इति वा । युचश्चकारश्चिन्त्यप्रयोजनः, ठुदातःऽ इति हि वर्तते तत्सामर्थ्यादन्तोदातत्वं भविष्यति; प्रत्ययस्वरैणैवाद्यौदातत्वसिद्धेः ॥</p></div>