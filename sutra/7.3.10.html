<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.3.9.html">
            <button class="muted-button">Prev 7.3.9</button>
        </a>
        <a href="7.3.11.html">
            <button class="muted-button">Next 7.3.11</button>
        </a>
        </nav><h2>Kashika</h2>
<hr />
<p>index: 7.3.10
sutra: उत्तरपदस्य</p>
<hr />
<p>उत्तरपदस्य इत्ययमधिकारः <em>हनस्तोऽचिण्णलोः</em> [[7.3.32]] इति प्रागेतस्मात्। मदित ऊर्ध्वमनुक्रमिष्यामः उत्तरपदस्य इत्येवं तद् वेदितव्यम्।</p>
<h2>Siddhanta Kaumudi</h2>
<hr />
<p>index: 7.3.10
sutra: उत्तरपदस्य</p>
<hr />
<p>भारद्वाजदेशवाचिभ्यामाभ्यां छः । कृकणीयम् । पर्णीयम् । भारद्वाजे किम् । कार्कणम् । पार्णम् ॥</p>
<h2>Balamanorama</h2>
<hr />
<p>index: 7.3.10
sutra: उत्तरपदस्य</p>
<hr />
<p><em>उत्तरपदस्य</em> - नञः शुचीआरः । आदिवृद्धिप्रकरणे उत्तरपदस्य पूर्वस्य तु वेत्यनुवृत्ताविदं सूत्रम् । आशौचम् - आशौचमिति । अशुचेरागतमित्यर्थः । 'तत आगत' इत्यणि पूर्वपदस्यादिवृद्धिविकल्पः । उक्त्रपदस्य तु नित्या आदिवृद्धिः । एवमग्रेऽपि अक्षेत्रज्ञात् अकुशलात् अनिपुणाच्च आगतमित्यर्थो बोध्यः । आनैआर्यमित्यत्र तु ब्राआहृणादित्वाद्भावे ष्यञ् ।</p>
<h2>Padamanjari</h2>
<hr />
<p>index: 7.3.10
sutra: उत्तरपदस्य</p>
<hr />
<p>उतरत्र ठचामादेःऽ इत्यनुवृतेरुतरपदस्याचामादेर्वृद्धिर्वेदितव्या । ननु चठवयवादृतोःऽ इत्यादौ ठवयवाद्ऽ इत्यादिका पञ्चमी, तत्रान्तरेणाप्युतरपदग्रहणमुतरपदस्यैव भविष्यति ? अत आह - यत्रेति । आदिपदेन'हृद्भगसिन्ध्वन्ते पूर्वपदस्य च' , अनुशतिकादीनां चऽ,'देवताद्वन्द्वे च'  - इत्येतेषां ग्रहणम् । एषु योगेषु पञ्चमीनिर्देशाभावादसत्यस्मिन्नधिकारेऽङ्गस्याचामादेरचो वृद्धिः स्यात्, नोतरपदस्य । वचनं तु नियमार्थं स्यात् - ज एव प्रोष्ठपदानाम्, नान्यत्र । प्रोष्ठपदानामेव वा जे इति । वचनसामर्थ्याद्वा पूर्वपदस्यैवानाद्यचो वृद्धिविधानार्थं स्यात् । तस्मादेतदर्थमेवायमधिकारः कर्तव्यः । किमिदानीं पञ्चमीनिर्देशेष्वस्यानुयोग एव ? नेत्याह - पञ्चमीनिर्देशेष्वपीति । वृद्धेश्च व्यपदेशार्थमिति । उतरपदाधिकारे विहिता या वृद्धिरिति व्यपदेशो यथा स्यादित्येवमर्थमित्यर्थः । क्व पुनरेवंविधेन व्यपदेशेन प्रयोजनम् ? इत्यत आह - उतरपदवृद्धौ सर्वं चेत्यत्रेति । सर्वभासः, सर्वकार इत्यादौ मा भूदित्येवमर्थं तत्रैवमाश्रितम् ॥</p></div>