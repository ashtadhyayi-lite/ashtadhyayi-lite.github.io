<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.1.100.html"><button class="muted-button">Prev 6.1.100</button></a>
        <a href="6.1.102.html"><button class="muted-button">Next 6.1.102</button></a>
        </nav><h2 class="dev">अकः सवर्णे दीर्घः</h2><p class="sname"><font color=blue>6-1-101 अकः सवर्णे दीर्घः</font> <font color="DeepPink"> संहितायाम्</font> <font color="ForestGreen">अचि</font> <font color="Red">एकः पूर्वपरयोः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p>अकः सवर्णे अचि पूर्वपरयोः एकः दीर्घः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p>अक्-वर्णात् परस्य सवर्णे अच्-वर्णे परे पूर्वपरयोः एकः दीर्घ-एकादेशः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p>When an अक् letter is followed by a सवर्ण अच् letter, then the  पूर्व and पर letters are combined to form a दीर्घ-एकादेश. </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p>अक्-प्रत्याहारे अ, इ, उ, ऋ, ऌ - एते वर्णाः आगच्छन्ति । एतेषां परस्य सवर्णे अचि परे पूर्वपरयोः एकः सवर्णदीर्घः भवति ।</p>
<p>अयमेव सवर्णदीर्घसन्धिः ।</p>
<p>उदाहरणानि एतादृशानि ।</p>
<ol>
<li>अकारः/आकारः + अकारः/आकारः = आकारः ।</li>
</ol>
<p>दैत्य + अरि  = दैत्यारि । गङ्गा  + अरि = गङ्गारि । हिम + आलय = हिमालय । गङ्गा + आलय = गङ्गालय ।</p>
<ol>
<li>इकारः/ईकारः + इकारः/ईकारः = ईकारः । </li>
</ol>
<p>इति + इदम् = इतीदम् । मुनि + ईश = मुनीश । नदी + इयम् = नदीयम् । श्री + ईश = श्रीश ।</p>
<ol>
<li>उकारः/ऊकारः + उकारः/ऊकारः = ऊकारः ।</li>
</ol>
<p>भानु + उदय = भानूदय । शिशु + ऊति = शिशूति । साधू + उपेतः = साधूपेतः । वधू + ऊति = वधूति ।</p>
<ol>
<li>(ऋकार-ऌकारौ परस्परयोः सवर्णौः स्तः, अतः)  ऋकारः/ॠकारः/ऌकारः + ऋकारः/ॠकारः/ऌकारः = ॠकारः ।</li>
</ol>
<p>पितृ + ऋणम् = पितॄणम् । होतृ + ऌकारः = होतॄकारः । </p>
<p>अत्र वार्त्तिकद्वयं ज्ञातव्यम् - </p>
<ol>
<li>&lt;!ऋति सवर्णे ऋ वा !&gt;  - ह्रस्व-ऋकारात् / ह्रस्व-ऌकारात्  ह्रस्व-ऋकारे परे विकल्पेन 'ऋ' इत्येव जायते । अयं 'ऋ' वर्णः ह्रस्व-ऋकारः नास्ति, अपितु 'नरसिंहऋकारः' अस्ति । इत्युक्ते, अस्मिन् ऋ-वर्णे द्वौ रेफौ तथा एकः ह्रस्व-ऋकारः समाविष्टाः सन्ति । एतादृशमयम् विशेषः वर्णः द्विमात्रिकः अस्ति । </li>
</ol>
<p>अतः 'होतृ + ऋकार' इत्यत्र अनेन वार्त्तिकेन विकल्पेन नरसिंहवर्णे कृते 'होत्ऋकारः' इति सिद्ध्यति । विकल्पाभावे सवर्णदीर्घं कृत्वा 'होतॄकारः' इत्यपि सिद्ध्यति । तथा च, <b>ऋत्यकः</b> <a href="6.1.128.html">6.1.128</a> अनेन सूत्रेण पाक्षिके प्रकृतिभावे कृते 'होतृऋकार' इति अपि रूपं सिद्ध्यति ।</p>
<ol>
<li>&lt;!ऌति सवर्णे ऌ वा !&gt;  - ह्रस्व-ऋकारात् / ह्रस्व-ऌकारात् ह्रस्व-ऌकारे परे विकल्पेन 'ऌ' इत्येव जायते । अयं 'ऌ' वर्णः ह्रस्व-ऌकारः नास्ति, अपितु 'नरसिंहऌकारः' अस्ति । इत्युक्ते, अस्मिन्ऌ-वर्णे द्वौ लकारौ तथा एकः ह्रस्व-ऌकारः समाविष्टाः सन्ति । एतादृशमयम् विशेषः वर्णः द्विमात्रिकः अस्ति । </li>
</ol>
<p>अतः 'होतृ + ऌकार' इत्यत्र अनेन वार्त्तिकेन विकल्पेन नरसिंहवर्णे कृते 'होत्ऌकारः' इति सिद्ध्यति । विकल्पाभावे सवर्णदीर्घं कृत्वा 'होतॄकारः' इत्यपि सिद्ध्यति । तथा च, <b>ऋत्यकः</b> <a href="6.1.128.html">6.1.128</a> अनेन सूत्रेण पाक्षिके प्रकृतिभावे कृते 'होतृऌकार' इति अपि रूपं सिद्ध्यति ।</p>
<p>ज्ञातव्यम् -</p>
<p>1) द्वयोः वर्णयोः 'सवर्ण'-संज्ञा तदा भवति यदा तयोः मुखस्थित-उच्चारणस्थानम् तथा आभ्यन्तरप्रयत्नाः समानाः सन्ति । <b>तुल्यास्यप्रयत्नं सवर्णम्</b> <a href="1.1.9.html">1.1.9</a> इत्यत्र अस्मिन् विषये विस्तारेण चर्चा कृता अस्ति ।</p>
<p>2) अस्मिन् सूत्रे 'अचि' इत्यस्य अनुवृत्तिः किमर्थमावश्यकी?  <b>तुल्यास्यप्रयत्नं सवर्णम्</b> <a href="1.1.9.html">1.1.9</a> तथा <b>नाज्झलौ</b> <a href="1.1.10.html">1.1.10</a>  इत्याभ्याम् दीर्घ-ईकार-शकारयोः तथा दीर्घ-ऋकार-षकाराणामपि सावर्ण्यं जायते । (एषः बिन्दुः  <a  target='_blank' href='https://docs.google.com/document/d/1GB_je5OLMwfREZ4f4pVYJX_OHhpDTIy0aMRc9IKY8HQ/pub'>अस्मिन् लेखे</a>  विस्तारेण पाठितः अस्ति) । अतः 'नदी + शेते' एतादृशेषु स्थलेषु अनेन सूत्रेण सवर्णदीर्घं मा भूत्, इति दर्शयितुमत्र अचि-ग्रहणमावश्यकमस्ति । </p>
<p>3) एतत् सूत्रम् <b>आद् गुणः</b> <a href="6.1.87.html">6.1.87</a>  तथा <b>इको यणचि</b> <a href="6.1.77.html">6.1.77</a>  एतयोः अपवादरूपेण आगच्छति । तथा, <b>अतो गुणे</b> <a href="6.1.97.html">6.1.97</a> एतत् सूत्रम् सवर्णदीर्घस्यापि अपवादरूपेण आगच्छति ।</p>
<h2 id="kashika">Kashika</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p>अकः सवर्णे अचि परतः पूर्वपरयोः स्थाने दीर्घ एकादेशो भवति। दण्डाग्रम्। दधीन्द्रः। मधूदके। होतॄश्यः। अकः इति किम्? अग्नये। सवर्ने इति किम्? दध्यत्र। अचि इत्येव, कुमारी शेते। <b>नाज्झलौ</b> <a href="1.1.10.html">1.1.10</a> इत्यत्र यतचिति प्रत्याहारग्रहणं तत्र ग्रहणकशास्त्रस्य अनभिनिर्वृत्तत्वात् सवर्णा न गृह्यन्त इति सवर्नत्वमीकारशकारयोरप्रतिषिद्धम्। सवर्णदीर्घत्वे ऋति ऋ वा वचनम्। ऋति सवर्णे परभूते तत्र ऋ वा भवतीति वक्तव्यम्। होतृ ऋकारः होतृकारः। यदा न ऋ तदा दीर्घ एव होतॄकारः। लृति लृ वा वक्तव्यम्। ल्ट्ति सवर्णे परतो लृ वा भवतीति वक्तव्यम्। होतृ लृकारः होत्लृकारः। होतॄकारः। ऋकारलृकारयोः सवर्णासंज्ञाविधिरुक्तः। दीर्घपक्षे तु समुदायान्तरतमस्य लृवर्णस्य दीर्घस्य अभावातृकारः क्रियते।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p>अकः सवर्णेऽचि परे दीर्घ एकादेशः स्यात् । दैत्यारिः । श्रीशः । विष्णूदयः । अचि किम् । कुमारी शेते । नाज्झलाविति सावर्ण्यनिषेधस्तु न दीर्घशकारयोः । ग्रहणकशास्त्रस्य सावर्ण्यविधिनिषेधाभ्यां प्रागनिष्पत्तेः । अकः किम् । हरये ॥ अकोऽकि दीर्घ इत्येव सुवचम् ।&lt;!ऋति सवर्णे ऋ वा !&gt; (वार्तिकम्) ॥ होतृकारः ॥&lt;!लृति सवर्णे लृ वा !&gt; (वार्तिकम्) ॥ होत्लृकारः । पक्षे ऋकारः सावर्ण्यात् । ऋति ऋ वा लृति लृ वा इत्युभयत्रापि विधेयं वर्णद्वयं द्विमात्रम् । आद्यस्य मध्ये द्वौ रेफौ तयोरेका मात्रा । अभितोऽज्भक्तेरपरा । द्वितीयस्य तु मध्ये द्वौ लकारौ । शेषं प्राग्वत् । इहोभयत्रापि ऋत्यकः &lt;{SK92}&gt; इति पाक्षिकः प्रकृतिभावो वक्ष्यते ॥ </p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p>अकः सवर्णेऽचि परे पूर्वपरयोर्दीर्घ एकादेशः स्यात्। दैत्यारिः। श्रीशः। विष्णूदयः। होतॄकारः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p><b>अकः सवर्णे दीर्घः</b> - अकः सवर्णे । 'अक' इति पञ्चमी ।इको यणची॑त्यतोऽचीत्यनुवर्तते ।एकः पूर्वपरयो॑रित्यधिकृतम् । तदाह-अकः सवर्णेऽचीत्यादिना । दैत्यारिरिति । दैत्य-अरिरिति स्थिते द्वयोरकारयोरेको दीर्घ आकारः, स्थानसाम्यात् । श्री-ईश इति स्थिते ईकारयोरेक ईकारः । विष्णु-उदय इति स्थिते उकारयोरूकारः । त्राचीत्यनुवृत्तेः किं प्रयोजनमिति पृच्छति-अचि किमिति । कुमारी शेत इति ।अची॑त्यननुवृत्तावीकारस्य शकारस्य च तालुस्थानविवृतप्रयत्नसाम्येन सवर्णतया तयोर्दीर्घ ईकार एकादेशः स्यात् । तन्निवृत्त्यर्थमचीत्यनुवर्तनीयमिति भावः । ननु ईकारशकारयोः स्थानप्रयत्नसाम्येऽपि न सावण्र्यं,नाज्झला॑विति निषेर्थात् । अतः 'कुमारी शेते' इत्यत्र 'अकःसवर्ण' इत्यस्याऽप्रसक्तेरचीत्यनुवृत्तिव्र्यर्थैवेत्यत आह — नाज्झलावितीति । नाज्झलाविति सावण्र्यनिषेधो वार्णसमाम्नायिकानामेव, नतु दीर्घप्लुतानामपि,आदिरन्त्येन सहेते॑त्यनेन वार्णसमाम्नायिकानामेवाऽच्शब्दवाच्यत्वावगमात् । अत ईकारशकारयोः सावण्र्यसत्त्वात्कुमारी शेत इत्यत्रातिप्रसङ्गः स्यादित्यचीत्यनुवृत्तिरावश्यकीत्यर्थः । ननु वार्णसमाम्नायिकानामेव अच्शब्दवाच्यत्वेऽपि अच्शब्दोपस्थितैरकारादिभिह्र्यस्वदीर्घप्लुतानामपि ग्रहणं भवति, अणुदित्सूत्रबलात् । अत ईकारशकारयोर्न सावण्र्यप्रसक्तिरित्यजनुवृत्तिव्र्यर्थैवेत्यत आह — ग्रहणकेति । अणुदित्सवर्णस्येति ग्रहणकसूत्रं हि लब्धात्मकमेव सत् 'अस्य च्वौ' इत्यादौ प्रवृत्तिमर्हति । नाज्झलाविति प्रवृत्तिदशायां च ग्रहणकशास्त्रमिदं न लब्धात्मकं । तद्धि सवर्णपदघटितत्वात्सवर्णपदार्थावगमोत्तरमेव लब्धात्मकम् । सवर्णसंज्ञाविधायकं च तुल्यास्यसूत्रं सामान्यतः स्वार्थं बोधयदपि नाज्झलावित्यपवादविषयं परिह्मत्य तदन्यत्रैव पर्यवसानं लब्ध्वा स्वकार्यक्षमतामश्नुते । उक्तं च  — ॒प्रकल्प्यापवादविषयमुत्सर्गोऽभिनिविशते॑ इति । एवं चाऽणुदित्सूत्रस्य नाज्झलाविति निषेधसहिततुल्यास्यसूत्रप्रवृत्तेः प्रागलब्धात्मकतया नाज्झलावित्यत्राऽज्ग्रहणेन दीर्घप्लुतानां ग्रहणाऽभावेन ईकारशकारयोः सावण्र्यनिषेधाऽभावेन सावण्र्यसत्त्वात्कुमारी शेत इत्यत्राऽकः सवर्ण इति प्राप्तौ तन्निवृत्त्यर्थमचीत्यनुवृत्तिराश्रयणीयेत्यर्थः । तदेतन्नाज्झलाविति सावण्र्यनिषेधो यद्यपीति ग्रन्थव्याख्यावसरे प्रपञ्चितम् । अकोऽकि दीर्घ इत्येव सुवचमिति । एवंच सवर्णग्रहणं न कर्तव्यमिति लाघवम् । दध्युकार इत्यत्र तु यथासंख्याश्रयणान्नातिप्रसङ्गः । ततश्च अचीत्यनुवृत्तिरपि नाश्रयणीयेति भावः ।॒ऋति ऋ वा॑ इति वार्तिकमकः सवर्ण इत्यतोऽनुवृत्तसवर्णपदेन योजयित्वा पठति — ऋति सवर्णे ऋ वा । अक इत्यनुवर्तते । एकः पूर्वपरयोरिति च । अकः सवर्णे ऋति परे पूर्वपरयोरृइत्येकादेशः स्यादित्यर्थः । होतृकार इति । होतृ-ऋकार इति स्थितेऽनेन द्वयोरृकारयोः स्थाने ऋकारविलक्षणो नृसिंहवद्द्व्यन्तरात्मा ऋकारो रेफद्वयवान् कश्चिद्वर्णो भवति । एतदभावपक्षे रूपं दर्शयति — होतृकार इति । 'अकः सवर्ण' इति दीर्घः ।लृति सवर्णे लृ वा । अकः सवर्णे लृति परे पूर्वपरयोर्लृ इत्येकादेशो वा स्यादित्यर्थः । होत्लृकार इति । होतृ-लृकार इति स्थिते ऋकारस्य लृकारस्य च स्थाने नृसिंहपद्द्व्यन्तरात्मा लृकारो द्विलकारवान् कश्चिद्वर्णो भवति । पक्ष इति । उक्तद्व्यन्तरात्मकवर्णाऽभावपक्षे ऋकारस् लृकारस्य च स्थानेऽकः सवर्ण इति दीर्घो भवन्नृलृवर्णयोरिति सावण्र्यादृकार एव भवति, लृकारस्य दीर्घाऽभावादिति भावः । अत एव होतृ-लृकार इत्यत्र सवर्णदीर्घपक्षे होतृकार इत्येवोदाहृतं भाष्ये । अथ 'ऋति ऋ वा'लृति लृ वे॑त्यत्र विधेयवर्णस्वरूपं विविनक्ति — उभयत्रापि विधेयं वर्णद्वयं द्विमात्रमिति । तदेवोपपादयति — आद्यस्य मध्य इति । एका मात्रेति । व्यञ्जनानामर्धमात्रतया एकैकस्य रेफस्य अर्धमात्रत्वादिति भावः । अभितोऽज्भक्तेरिति । 'अभित' इत्यनन्तरंरेफा॑विति शेषः ।अज्भक्ते॑रिति सामान्याभिप्रायमेकवचनम् । रेफद्वयस्य पुरस्तादुपरिष्टाच्च विद्यमानयोह्र्यस्वऋकारांशयोरन्या मात्रेत्यर्थः । द्वितीयस्य इति ।विधेयस्ये॑ति शेषः । शेषं प्राग्वदिति । लकारयोरेका मात्रा, तावभितो विद्यमानयोर्लृकारांशयोरन्या मात्रेत्यर्थः । एतच्च तुल्यास्यसूत्रे भाष्यकैयटयोः स्पष्टम् । एतेन दीर्घे प्राप्ते ह्रस्व ऋकारो लृकारश्चात्र विधीयत इति प्राचीनग्रन्थः परास्तः । पाक्षिक इति । वैकल्पिक इत्यर्थः । प्रकृतिभाव इति । निर्विकारस्वरूपेणावस्थानमित्यर्थः । सन्ध्यभाव इति यावत् ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 6.1.101
sutra: अकः सवर्णे दीर्घः</p>
<hr />
<p>अग्नय इति।'घेर्ङिति'  इति गुणे कृते दीर्घत्वप्रसङ्गः। दध्यत्रेति। असति सवर्णग्रहणे यणादेशस्य दीर्घस्य च विषयविभागो न ज्ञायेत, ततश्च पर्यायः स्यात्। कुमारी शेत इति। ननु च तुल्यास्यप्रयत्नत्वेऽपि सावर्ण्यमत्र नास्ति,'नाज्ज्ञलौ'  इति प्रतिषेधात्? इत्यत आह -नाज्झलावित्यर्त्रति। ठाणुदित्सवर्णस्य चाप्रत्ययःऽ इति ग्रहणकवाक्यम्, तच्च'नाज्झलौ'  इत्यस्य प्रवृत्तिसमये नाभिनिर्वृतम्, तस्य हि सवर्णसंज्ञाङ्गम्, तेन यावत्सा न प्रवर्तते तावदनभिनिर्वृतम्। सवर्णसंझाऽपि स्वापवादे'नाज्झलौ'  इत्यस्मिन्नप्रवृते न प्रवर्तते, ततश्च पूर्वं'नाज्झलौ'  इत्यस्य प्रवृत्तिः, पश्चात्सवणसंज्ञायाः प्रवृत्तिः, पश्चाद् ग्रहणकवाक्यस्येति एष क्रमः। तेन'नाज्झलौ'  इत्यत्रागृहीतसवर्णानामचां ग्रहणमिति इकारशकारयोः सावर्ण्यमपतिषिद्धम्, तस्मादचीत्यनुवर्त्यमिति। ऋति र्ःअ व वचनमिति। मध्ये रेफभक्ती द्वे, आदितोऽज्भक्तेरर्द्धमात्रा, एवमन्ततः। एवम् लृतीत्यत्रापि मध्ये द्वे लकारभक्ती, अभितः पूर्ववत्। एवं द्विमात्रयौरप्येतयोरीषत्स्पृष्टत्वाद्विवृताभ्यामृकारलृकाराभ्यामसावर्ण्यादग्रहणाद्दीर्घसंज्ञाया अभावाद्वचनम्। अर्द्धतृतीयमात्रत्वातत्कालत्वाभावादित्यन्ये। एतच्च सवर्णसंज्ञाया प्रपञ्चितम्। दीर्घपक्षे त्विति। ऋकारलुकारयोः समुदायः स्थानी, न च तस्यान्तरतमो दीर्घः सम्भवति, अतोऽवयवस्य योऽन्तरतमः स एव भवति। तत्रापि लृवर्णस्य दीर्घासम्भवादृकारस्य योऽन्तरतमः स एव भवति। तत्रापि लृवर्णस्य दीर्घासम्भवादृकारस्य योऽन्तरतमः स ऋकार एव भवति ॥</p></div>