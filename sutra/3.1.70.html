<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.1.69.html">
            <button class="muted-button">Prev 3.1.69</button>
        </a>
        <a href="3.1.71.html">
            <button class="muted-button">Next 3.1.71</button>
        </a>
        </nav><h2>Kashika</h2>
<hr />
<p>index: 3.1.70
sutra: वा भ्राशभ्लाशभ्रमुक्रमुक्लमुत्रसित्रुटिलषः</p>
<hr />
<p>उभयत्र विभाषेयम्। टुभ्राशृ, दुभ्लाशृ दीप्तौ, भ्रमु अनवस्थाने, भ्रमु चलने, द्वयोरपि ग्रहणम्, क्रमु पादविक्षेपे, क्लमु ग्लानौ, त्रसी उद्वेगे, त्रुटी छेदने, लष कान्तौ, एतेभ्यो वा श्यन् प्रत्ययो भवति। भ्राश्यते, भ्राशते। भ्लाश्यते, भ्लाशते। भ्राम्यति, भ्रमति। क्राम्यति, क्रामति। क्लाम्यति, क्लामति। त्रस्यति, त्रसति। त्र्युट्यति, त्रुटति। लष्यति, लषति।</p>
<h2>Siddhanta Kaumudi</h2>
<hr />
<p>index: 3.1.70
sutra: वा भ्राशभ्लाशभ्रमुक्रमुक्लमुत्रसित्रुटिलषः</p>
<hr />
<p>एभ्यः श्यन्वा स्यात्कर्त्रर्थे सार्वधातुके परे ॥</p>
<h2>Laghu Siddhanta Kaumudi</h2>
<hr />
<p>index: 3.1.70
sutra: वा भ्राशभ्लाशभ्रमुक्रमुक्लमुत्रसित्रुटिलषः</p>
<hr />
<p>एभ्यः श्यन्वा कर्त्रर्थे सार्वधातुके परे। पक्षे शप्॥</p>
<h2>Balamanorama</h2>
<hr />
<p>index: 3.1.70
sutra: वा भ्राशभ्लाशभ्रमुक्रमुक्लमुत्रसित्रुटिलषः</p>
<hr />
<p><em>वा भ्राशभ्लाशभ्रमुक्रमुक्लमुत्रसित्रुटिलषः</em> - वा भ्राश । 'दिवादिब्यः श्य' नित्यतः श्यन्निति,कर्तरि श॑बित्यतः कर्तरीति,सार्वधातुके य॑गित्यतः सार्वधातुक इति चानुवर्तते । तदाह -एभ्यः श्यन्वेत्यादि ।</p>
<h2>Padamanjari</h2>
<hr />
<p>index: 3.1.70
sutra: वा भ्राशभ्लाशभ्रमुक्रमुक्लमुत्रसित्रुटिलषः</p>
<hr />
<p>वा भ्राशभ्लशभ्रमुक्रुमुक्लमुत्रसित्रुटिलषः॥ उभयत्रविभाषेयम्। अनवस्थानार्थो भ्रमिः, क्रमित्रसी च दिवादयः, त्रुटिस्तौदादिकः, इतरे भौवादिकाः। भ्राम्यतीति।'शमामष्टानां दीर्गः श्यनि'  इति दीर्घः। भौवादिकस्य तु न भवति, अशमादित्वात्। क्रमेः'क्रमः परस्मैपदेषु'  इति दीर्घः। क्लमेस्तु'ष्ठिवुक्लम्वाचमां शिति'  इति त्रसेर्दिवादिपाठे चिन्त्यं प्रयाजनम्। क्लमेस्तु पुषादिकार्यार्थः॥</p></div>