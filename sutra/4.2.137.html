<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.136.html">
            <button class="muted-button">Prev 4.2.136</button>
        </a>
        <a href="4.2.138.html">
            <button class="muted-button">Next 4.2.138</button>
        </a>
        </nav><h2>Kashika</h2>
<hr />
<p>index: 4.2.137
sutra: गर्तोत्तरपदाच्छः</p>
<hr />
<p>देशे इत्येव। गर्तौत्तरपदात् देशवाचिनः प्रातिपदिकात् छः प्रत्ययो भवति शैसिकः। अणोऽपवादः। वाहीकग्रामलक्षणं च प्रत्ययं परत्वाद् बाधते। वृकगर्तीयम्। शृगालगर्तीयम्। श्वाविद्गर्तीयम्। उत्तरपदग्रहणं बहुच्पूर्वनिरासार्थम्। बाहुगर्तम्।</p>
<h2>Siddhanta Kaumudi</h2>
<hr />
<p>index: 4.2.137
sutra: गर्तोत्तरपदाच्छः</p>
<hr />
<p>देशे । अणोऽपवादः । वृकगर्तीयम् । उत्तरपदग्रहणं बहुच्पूर्वनिरासार्थम् ॥</p>
<h2>Balamanorama</h2>
<hr />
<p>index: 4.2.137
sutra: गर्तोत्तरपदाच्छः</p>
<hr />
<p><em>गर्तोत्तरपदाच्छः</em> - गर्तोत्तरपदाच्छः । देशे इति । शेषपूरणम् । देशवाचिन इति यावत् । वृकगर्तीयमिति । वृकगर्तो नाम देशः । तत्र भव इत्यर्थः । ननु गर्ताच्छ इत्येतावतैव केवलगर्तशब्दस्य देशवाचित्वाऽभावाद्गर्तोत्तरपदादिति सिद्धे उत्तरपदग्रहणं व्यर्थमित्यत आह — उत्तरपदग्रहणमिति । </p>
<h2>Padamanjari</h2>
<hr />
<p>index: 4.2.137
sutra: गर्तोत्तरपदाच्छः</p>
<hr />
<p>वाहीकग्रामलक्षणमिति । यद्यपि'वाहीकग्रामेभ्यश्च'  इति ठञ्ञिठौ विहितौ, तथाप्युत्सृष्टानुबन्धयोस्तयोष्ठरूपाविशेषाद्वाहीकग्रामलक्षणमित्येकवचननिर्देशः । श्वाविद्गर्तीयमिति । श्वानं विध्यतीति व्यधेः क्विप्, सम्प्रसारणम्,'नहिवृत्ति'  इति दीर्घः, श्वाविधां गर्तः श्वाविद्गर्तः ॥</p></div>