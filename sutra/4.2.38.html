<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.2.37.html"><button class="muted-button">Prev 4.2.37</button></a>
        <a href="4.2.39.html"><button class="muted-button">Next 4.2.39</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 4.2.38
sutra: भिक्षादिभ्योऽण्</p>
<hr />
<p>तस्य समूहः (इति) भिक्षादिभ्यः अण्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 4.2.38
sutra: भिक्षादिभ्योऽण्</p>
<hr />
<p>भिक्षादिगणस्य शब्दानां विषये 'तस्य समूहः' अस्मिन् अर्थे अण्-प्रत्ययः विधीयते । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 4.2.38
sutra: भिक्षादिभ्योऽण्</p>
<hr />
<p>'भिक्षादिगणः' इति कश्चन गणः । अस्मिन् गणे ये शब्दाः पाठिताः सन्ति, तेषां विषये <b>तस्य समूहः</b> <a href="4.2.37.html">4.2.37</a> अस्मिन् अर्थे सर्वान् अपवादान् बाधित्वा अण्-प्रत्ययः एव विधीयते ।</p>
<p>भिक्षादिगणः अयम् -  </p>
<p>भिक्षा, गर्भिणी, क्षेत्र, करीष, अङ्गार, चर्मिन्,  धर्मिन्,  सहस्र,  युवति,  पदाति,  पद्धति,  अथर्वन्,  दक्षिणा,  भूत ।</p>
<p>अस्मिन् गणे ये अचित्तवाचिनः शब्दाः सन्ति, तेषां विषये <b>अचित्तहस्तिधेनोः ठक्</b> <a href="4.2.47.html">4.2.47</a> इत्यनेन ठक्-प्रत्यये प्राप्ते तं बाधित्वा वर्तमानसूत्रेण अण्-प्रत्ययः विधीयते । अन्येभ्यः शब्देभ्यः <b>अनुदात्तादेः अञ्</b> <a href="4.2.44.html">4.2.44</a> अनेन सूत्रेण अञ्-प्रत्यये प्राप्ते तं बाधित्वा वर्तमानसूत्रेण अण्-प्रत्ययः विधीयते ।</p>
<ol>
<li>
<p>भिक्षाणां समूहः = भिक्षा + अण् →  भैक्षम् ।</p>
</li>
<li>
<p>गर्भिणीनां समूहः गार्भिणम् ।</p>
</li>
<li>
<p>क्षेत्राणां समूहः क्षैत्रम् ।</p>
</li>
<li>
<p>अङ्गाराणां समूहः आङ्गारम् ।</p>
</li>
<li>
<p>चर्मिणाम् समूहः चार्मिणम् ।  अस्य प्रक्रिया इयम् -  </p>
</li>
</ol>
<p>चर्मिन् + अण् </p>
<p>→ चार्मिन् + अ [<b>तद्धितेष्वचामादेः</b> <a href="7.2.117.html">7.2.117</a> इति  आदिवृद्धिः] </p>
<p>→ चार्मिण [ <b>नस्तद्धिते</b> <a href="6.4.144.html">6.4.144</a> इत्यनेन टिलोपे प्राप्ते <b>संयोगादिश्च</b> <a href="6.4.166.html">6.4.166</a> इति टिलोपनिषेधः]</p>
<ol>
<li>
<p>धर्मिणां समूहः धार्मिणम् ।</p>
</li>
<li>
<p>युवतीनां समूहः यौवनम् । प्रक्रिया इयम् - </p>
</li>
</ol>
<p>युवती + अण्</p>
<p>→ युवन् + अण् [&lt;!भस्याढेः तद्धिते पुंवद्भावो वक्तव्यः!&gt; अनेन वार्त्तिकेन पुंवद्भावः]</p>
<p>→ यौवन् + अ [<b>तद्धितेष्वचामादेः</b> <a href="7.2.117.html">7.2.117</a> इति  आदिवृद्धिः]</p>
<p>→ यौवन [<b>अन्</b> <a href="6.4.167.html">6.4.167</a> इति टिलोपनिषेधः]               </p>
<ol>
<li>
<p>पदातीनां समूहः पादातम् ।</p>
</li>
<li>
<p>पद्धतीनां समूहः पाद्धतम् ।</p>
</li>
<li>
<p>अथर्वणां समूहः आथर्वम् ।</p>
</li>
<li>
<p>दक्षिणानां समूहः दाक्षिणम् ।</p>
</li>
<li>
<p>भूतानां समूहः भौतम् ।</p>
</li>
</ol>
<h2 id="kashika">Kashika</h2><a href="#">Up</a>
<hr />
<p>index: 4.2.38
sutra: भिक्षादिभ्योऽण्</p>
<hr />
<p>भिक्षा इत्येवमादिभ्यः शब्देभ्योऽण् प्रत्ययो भवति तस्य समूहः इत्येतस्मिन् विषये। अण्ग्रहणं बाधकबाधनार्थम्। भिक्षाणां समूहः भैक्षम्। गार्भिणम् युवतिशब्दोऽत्र पठ्यते, तस्य ग्रहणसामर्थ्याद् पुम्बद्भावो न भवति भस्याढे तद्धिते <a href="6.3.35.html">6.3.35</a> इति। युवतीनां समूहो यौवतम्। भैक्षा। गर्भिणी। क्षेत्र। करीष। अङ्गार। चर्मिन्। धर्मिन्। सहस्र। युवति। पदाति। पद्धति। अथर्वन्। दक्षिणा। भूत।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 4.2.38
sutra: भिक्षादिभ्योऽण्</p>
<hr />
<p>भिक्षाणां समूहो भैक्षम् । गर्भिणीनां समूहो गार्भिणम् । इह भस्याढ इति पुंवद्भावे कृते ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 4.2.38
sutra: भिक्षादिभ्योऽण्</p>
<hr />
<p>भिक्षाणां समूहो भैक्षम् । गर्भिणीनां समूहो गार्भिणम् । इह <b>भस्याढे तद्धिते पुंवद्भावो वक्तव्यः</b> (वार्त्तिकम्) । इति पुंवद्भावे कृते -</p>
<h2 id="balamanorama">Balamanorama</h2><a href="#">Up</a>
<hr />
<p>index: 4.2.38
sutra: भिक्षादिभ्योऽण्</p>
<hr />
<p><b>भिक्षाऽऽदिभ्योऽण्</b> - भिक्षादिभ्योऽण् । तस्य समूह इत्येव । भैक्षमिति । अत्रअचित्तहस्ती॑ति वक्ष्यमाणठगपवादोऽण् । गार्भिणमिति । गर्भशब्दान्मत्वर्थीये इन्प्रत्यये कृते प्रत्ययः परश्च आद्युदात्तश्चेति इकारस्य उदात्तत्वेअनुदात्तं पदमेकवर्ज॑मिति शिष्टस्यानुदात्तत्वे गर्भिन्शब्दः अनुदात्तादिः । ततो नान्तलक्षणङीपि तस्यअनुदात्तो सुप्पितौ॑ इत्यनुदात्तत्वे गर्भिणीशब्दोऽप्यनुदात्तादिरेव । ततः समूहेऽर्थेअनुदात्तादेर॑ञिति वक्ष्यमाणे अञि प्राप्ते भिक्षादित्वादणिति भावः । अणि प्रत्ययस्वरेणान्तोदात्तत्वम्, अञि तुञ्नित्यादिर्नित्यम् इत्याद्युदात्तत्वमिति स्वरे विशेषः । अणि टिलोपाऽभावोऽपि प्रयोजनमिति दर्शयति — इह भस्येति । गर्भिणीशब्दादणि सति 'भस्याऽढे' इति पुंवत्त्वेन ङीपो निवृत्तौ गर्भिन् अ इति स्थिते 'नस्तद्धिते' इति टिलोपे प्राप्ते सतीत्यर्थः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 4.2.38
sutra: भिक्षादिभ्योऽण्</p>
<hr />
<p>अण्ग्रहणं बाधकबाधनार्थमिति । भिक्षाशब्दोऽयम्'गुरोश्च हलः'  इत्यकारप्रत्ययान्तत्वादन्तोदातः, ततः ठनुदातादेःऽ इत्यञ् अणो बाधकः प्राप्नोति, तस्य बाधनार्थमण्ग्रहणम् । ननु च यद्यत्राञ्, स्यात्पुनर्वचनमनर्थकं स्यात् ? नानर्थकम्; परत्वादचि ततल्लक्षणष्ठक् प्राप्नोति, तद्वाधनार्थमत्र पुनर्वचनं स्यादित्यञ् स्यादेव, पुनरण्ग्रहणादणेव भवति । गार्भिणमिति ।'भस्या' ढेअ तद्धितेऽ इति पुंवद्भावेन ङीपो निवृत्तिः, ततोऽणि ठिमण्यनपत्येऽ इति प्रकृतिभावात्'नस्तद्धिते'  इति टिलोपाभावः । तस्य ग्रहणसामर्थ्यात्पुंवद्भावो न भवतीति । यदि स्यात्,'सिद्धत्वात्प्रत्ययविधौ'  इति वचनादनुत्पन्न एव तद्धिते पुंवद्भावेन भवितव्यम् । युवशब्दश्चऽ कनिन्युवृषऽ इति कनिन्प्रत्ययान्तत्वादाद्यौदात इत्यौत्सगिक एवाण् सिद्ध इति तस्येह पाठोऽनर्थकः स्यात् । यौवतमिति । यथा तु वातिकं तथा पुंवद्भाव इष्यते । आह हि -'भिक्षादिषु युवतिग्रहणानर्थक्यं पुंवद्भावस्य सिद्धत्वात् प्रत्ययविधौ'  इति ॥</p></div>