<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.3.167.html">
            <button class="muted-button">Prev 4.3.167</button>
        </a>
        <a href="4.4.1.html">
            <button class="muted-button">Next 4.4.1</button>
        </a>
        </nav><h2>Kashika</h2>
<hr />
<p>index: 4.3.168
sutra: कंसीयपरशव्ययोर्यञञौ लुक् च</p>
<hr />
<p><em>प्राक् क्रीताच् छः</em> [[5.1.1]], कंसीयः। <em>उगवादिभ्यो यत्</em> [[5.1.2]], परशव्यः। कंसीयपरशव्यशब्दाभ्यां यथासङ्ख्यं यञञौ प्रत्ययौ भवतः तस्य विकारः इत्येतस्मिन् विषये, तत्संनियोगेन च कंसीयपरशव्ययोः लुग् भवति। कंसीयस्य विकारः कांस्यः। परशव्यस्य विकारः पारशवः। प्रातिपदिकाधिकाराद् धातुप्रत्ययस्य न लुग् भवति। परशव्यशब्दादनुदात्ताऽदित्वादेव अञि सिद्धे लुगर्थं वचनम्। ननु च यस्य इति च [[6.4.148]] इति लोपे कृते <em>हलस् तद्धितस्य</em> [[6.4.150]] इति यलोपो भविष्यति? ना एअदस्ति, ईतीति तत्र वर्तते। इति श्रीजयादित्यविरचितायां काशिकायां वृत्तौ चतुर्थाध्यायस्य तृतीयः पादःचतुर्थाध्यायस्य चतुर्थः पादः।</p>
<h2>Siddhanta Kaumudi</h2>
<hr />
<p>index: 4.3.168
sutra: कंसीयपरशव्ययोर्यञञौ लुक् च</p>
<hr />
<p>कंसीयपरशव्यशब्दाभ्यां यञञौ स्तश्छयतोश्च लुक् । कंसाय हितं कंसीयम्, तस्य विकारः कांस्यम् । परशवे हितं परशव्यम्, तस्य विकारः पारशवः ॥। इति तद्धिताधिकारे प्राग्दीव्यतीयप्रकरणम् ।</p>
<h2>Balamanorama</h2>
<hr />
<p>index: 4.3.168
sutra: कंसीयपरशव्ययोर्यञञौ लुक् च</p>
<hr />
<p><em>कंसीयपरशव्ययोर्यञञौ लुक् च</em> - कंसीयपरशब्द । अत्र यञञोर्न लुक्, विधिवैयथ्र्यात् । नापि प्रकृत्योः, प्रत्ययाऽदर्शनस्यैव लुक्त्वात् । अतः परिशेषात्प्रकृत्येकदेशयोश्छयतोरिति लभ्यते । तदाह — छयतोरिति । कंसीयमिति । कंसो नाम धातुर्लोहविशेषः ।तस्मै हित॑मिति छः । कांस्यमिति । कंसीयशब्दाद्यञि छस्य लुकि आदिवृद्धौयस्येति चे॑त्यकारलोपः । परशब्दमिति ।तस्मै हित॑मित्यधिकारेउगवादिभ्यो य॑दिति ओर्गुणेवान्तो यी॑त्यवादेशः । पारशव इति । परशब्दशब्दादञि यतो लुकि ओर्गुणे पारशवः ।हलस्तद्धितस्ये॑ति तु न, ईतीत्यनुवृत्तेः । अनापत्यत्वात्आपत्यस्य चे॑त्यपि लोपो न प्रसज्यत इति भावः ।<strong><em>*</em>इति बालमनोरमायाम् प्राग्दीव्यतीयाः ।</strong>***अथ प्राग्घितीय प्रकरणम् । —  —  —  —  —  —  —  —  -</p>
<h2>Padamanjari</h2>
<hr />
<p>index: 4.3.168
sutra: कंसीयपरशव्ययोर्यञञौ लुक् च</p>
<hr />
<p>प्राक् क्रीताच्छेन कंसीय इति ।'प्राक् क्रीताच्छः'  इत्यधिकारे'तस्मै हितम्'  इतिच्छप्रत्ययेन कंसीयशब्दो व्युत्पाद्यत इत्यर्थः । एतेनोगवादिभ्यो यता परशव्यशब्द इति व्याख्यातम् । तत्सन्नियोगेन च कंसीयपरशव्ययोर्लुग्भवतीति । प्रत्ययादर्शनस्य लुक्संज्ञाविधानातदवयवयोः प्रत्यययोर्लुग्भवतीत्यर्थः । अथ'वृतृहनिकषिकमिभ्यः सः'  इति सः, कंसशब्दे सप्रत्ययः । यश्च पराशृणोतीति परशुः, ठाङ्परयोः खनिशृभ्यांणिच्चऽ इति कुप्रत्ययस्तयोर्लुक्कस्मान्न भवति ? तत्राह - प्रातिपदिकाधिकारादिति । प्रातिपदिकाधिकारे हि तत; परयोश्च्छयतोर्लुग्भवति, न धातुप्रत्ययस्य, आह -'ङ्याप्प्रातिपदिकग्रहणमङ्गपदसंज्ञार्थं यच्छयोश्च लुगर्थम्'  इति, ननु च ठतः कृकमिऽ इत्यत्र कंसग्रहणं लिङ्गम् - नावयमुणादिषु व्युत्पत्तिकार्यं भवतीति, तेनोकारसकारयोर्लुग्न भविष्यति ? सत्यम् ; वृद्धावृद्धावर्णस्वरद्व्यज्लक्षणप्रत्ययविधौ तत्सम्प्रत्ययार्थमवश्यकर्तव्यस्य ङ्याप्प्रातिपदिकग्रहणस्यानुषङ्गिकं प्रयोजनं दर्शितम् । अत एव च'ङ्याप्प्रातिपदिकात्'  इत्यत्र नेदं वृत्तिकृता दर्शितम् ॥</p></div>