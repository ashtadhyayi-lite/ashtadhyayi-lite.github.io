<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.2.113.html"><button class="muted-button">Prev 7.2.113</button></a>
        <a href="7.2.115.html"><button class="muted-button">Next 7.2.115</button></a>
        </nav><h2>Sandhi Samaasa Split</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p>मृजेः अङ्गस्य वृद्धिः </p>
<h2>Neelesh Sanskrit Brief</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p>मृज्-धातोः अङ्गस्य इक्-वर्णस्य वृद्धिः भवति । </p>
<h2>Neelesh English Brief</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p>The verb root मृज् undergoes a वृद्धि.</p>
<h2>Neelesh Sanskrit Detailed</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p>'मृज्' (शुद्धौ)  इति अदादिगणस्य धातुः । अस्य धातोः अङ्गस्य अनेन सूत्रेण वृद्धि-आदेशः भवति । <b>इको गुणवृद्धी</b> <a href="1.1.3.html">1.1.3</a> इत्यनेन अस्मिन् सूत्रे 'इकः' इति पदमुपतिष्ठते, अतः 'मृज्-धातोः अङ्गस्य इकः  वृद्धिः भवति' इति ज्ञायते ।  मृज्-इत्यत्र ऋकारमात्रः इक्-वर्णः अस्ति, अतः अस्य वृद्धि-आदेशं कृत्वा आकारः भवति,  <b>उरण् रपरः</b> <a href="1.1.51.html">1.1.51</a>  इत्यनेन च सः रपरः भवति । अतः मृज्-इत्यस्य स्थाने 'मार्ज्' इति जायते । </p>
<p>अयं आदेशः आर्द्धधातुके प्रत्यये परे अपि भवति, सार्वधातुके प्रत्यये परे अपि भवति । परन्तु  कित् / गित् / ङित् प्रत्यये परे तु अनेन सूत्रेण वृद्ध्यौ प्राप्ते <b>ग्क्ङिति च</b> <a href="1.1.5.html">1.1.5</a> इत्यनेन वृद्धेः निषेधः भवति ।   उदाहरणानि एतानि - </p>
<ol>
<li>मृज्-धातोः लट्लकारस्य प्रथमैकवचनस्य रूपम् -</li>
</ol>
<p>मृज् + लट् [<b>वर्तमाने लट्</b> <a href="3.2.123.html">3.2.123</a> इति लट्]</p>
<p>→ मृज् + तिप् [<b>तिप्तस्..</b> <a href="3.4.78.html">3.4.78</a> इति प्रथमपुरुषैकवचनस्य तिप्-प्रत्ययः]</p>
<p>→ मृज् + शप् + ति [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ मृज् + ति [<b>अदिप्रभृतिभ्यः शपः</b> <a href="2.4.72.html">2.4.72</a> इति शपः लुक्]</p>
<p>→ मार्ज् + ति [<b>पुगन्तलघूपधस्य च</b> <a href="7.3.86.html">7.3.86</a> इत्यनेन ऋकारस्य  गुणे प्राप्ते अपवादत्वेन <b>मृजेर्वृद्धिः</b> <a href="7.2.114.html">7.2.114</a> इति अङ्गस्य वृद्धिः]</p>
<p>→ मार्ष् + ति [<b>व्रश्चभ्रस्जसृजमृजयजराजभ्राजच्छशां षः</b> <a href="8.2.36.html">8.2.36</a> इति जकारस्य षकारः]</p>
<p>→  मार्ष् टि [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम्]</p>
<p>→ मार्ष्टि</p>
<ol>
<li>मृज्-धातोः तृच्-प्रत्यये परे वैकल्पिकः इडागमः भवति अतः रूपद्वयं जायते -</li>
</ol>
<p>अ) इडागमस्य उपस्थितौ प्रक्रिया इयम् -    </p>
<p>मृज् + तृच्  [<b>ण्वुल्तृचौ</b> <a href="3.1.133.html">3.1.133</a> इति तृच् -प्रत्ययः]       </p>
<p>→ मृज् + इट् + तृ   [<b>स्वरतिसूतिसूयतिधूञूदितो वा</b> <a href="7.2.44.html">7.2.44</a> इति वैकल्पिकः इडागमः ]</p>
<p>→ मार्ज् + इट् + तृ   [<b>मृजेर्वृद्धिः</b> <a href="7.2.114.html">7.2.114</a> इति अङ्गस्य वृद्धिः]</p>
<p>→ मार्जितृ</p>
<p>आ) इडागमस्य अभावे प्रक्रिया इयम् - </p>
<p>मृज् + तृच्  [<b>ण्वुल्तृचौ</b> <a href="3.1.133.html">3.1.133</a> इति तृच् -प्रत्ययः]       </p>
<p>→ मार्ज् +  तृ   [<b>मृजेर्वृद्धिः</b> <a href="7.2.114.html">7.2.114</a> इति अङ्गस्य वृद्धिः]</p>
<p>→ मार्ष् + तृ [<b>व्रश्चभ्रस्जसृजमृजयजराजभ्राजच्छशां षः</b> <a href="8.2.36.html">8.2.36</a> इति जकारस्य षकारः]</p>
<p>→ मार्ष् + टृ  [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम्]</p>
<p>→ मार्ष्टृ </p>
<ol>
<li>मृज्-धातोः क्त-प्रत्ययान्तरूपे <b>यस्य विभाषा</b> <a href="7.2.15.html">7.2.15</a> इत्यनेन इडागमनिषेधः भवति, अतः प्रक्रिया इयम् जायते - </li>
</ol>
<p>मृज् + क्त [<b>निष्ठा</b> <a href="3.2.102.html">3.2.102</a> इति क्त-प्रत्ययः]</p>
<p>→ मृज्  + त [<b>मृजेर्वृद्धिः</b> <a href="7.2.114.html">7.2.114</a> इत्यनेन मृज्-धातोः वृद्ध्यौ प्राप्ते  <b>ग्क्ङिति च</b> <a href="1.1.5.html">1.1.5</a> इत्यनेन तस्य निषेधः । <b>यस्य विभाषा</b> इत्यनेन इडागम-निषेधः]  </p>
<p>→ मृष् + त [<b>व्रश्चभ्रस्जसृजमृजयजराजभ्राजच्छशां षः</b> <a href="8.2.36.html">8.2.36</a> इति जकारस्य षकारः]</p>
<p>→ मृष् + ट [<b>ष्टुना ष्टुः</b> <a href="8.4.41.html">8.4.41</a> इति ष्टुत्वम्]</p>
<p>→ मृष्ट                        </p>
<h2>Kashika</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p>विभक्तौ इति निवृत्तम्। मृजेरङ्गस्य इको वृद्धिर्भवति। मार्ष्टा। मार्ष्टुम्। मार्ष्टव्यम्। मृजेरिति धातुग्रहणम् इदम्, धातोश्च कार्यमुच्यमानं धातुप्रत्यय एव वेदितव्यम्। तेन किंसपरिमृड्भ्याम्, कंसपरिमृड्भिः इत्यत्र न भवति।</p>
<h2>Siddhanta Kaumudi</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p>मृजेरिको वृद्धिः स्याद्धातुप्रत्यये परे ।&lt;!क्ङित्यजादौ वेष्यते !&gt; (वार्तिकम्) ॥ व्रश्च &lt;{SK294}&gt; इति षः । मार्ष्टि । मृष्टः । मृजन्ति-मार्जन्ति । ममार्ज । ममार्जतुः-ममृजतुः । ममार्जिथ । ममार्ष्ठ । मार्जिता-मार्ष्टा । मृड्ढि । अमाटर् । अमार्जम् । अमार्जीत्-अमार्क्षीत् ।{$ {!1067 रुदिर्!} अश्रुविमोचने$} ॥</p>
<h2>Laghu Siddhanta Kaumudi</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p>मृजेरिको वृद्धिः सार्वधातुकार्धधातुकयोः। मार्ग्यः॥</p>
<h2>Balamanorama</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p><b>मृजेर्वृद्धिः</b> - मृजेर्वृद्धिः । 'इको गुणवृद्धी' इति परिभाषया 'इक' इत्युपस्थितम् । मृजेरित्यवयवषष्ठी । तदाह — मृजेरिको वृद्धिः स्यादिति ।धातोः स्वरूपग्रहणे तत्प्रत्यये कार्यविज्ञान॑मिति परिभाषामभिप्रेत्य आह —  धातुप्रत्यये परे इति । धातोर्विहिते प्रत्यये इत्यर्थः । तेन परिमृङ्भ्यामित्यत्र न वृद्धिरिति भावः । गुणापवादोऽयम् । क्ङित्यजादौ वेष्यते ।मृजेर्वृद्धि॑रिति शेषः । 'इको गुणवृद्धी' इति सूत्रभाष्ये इदं पठितम् । व्रश्चेति ष इति । मृज्-तीति स्थिते ऋकारस्य वृद्धौ रपरत्वे जकारस्य व्रश्चेति षत्वे तकारस्य ष्टुत्वेन टकारे मार्ष्टीति रूपमित्यर्थः । मृष्ट इति । ङित्त्वान्न वृद्धिर्नापि गुण इति भावः । मृजन्ति मार्जन्तीति ।क्ङित्यजादा॑विति वृद्धिविकल्प इति भावः । मार्षि मृष्ठः मृष्ठ । मार्ज्मि मृज्वः मृज्मः । ममार्जेति । णलिमृजेर्वृद्धि॑रिति अतुसादावजादौ किति वृद्धिविकल्पं मत्वा आह —  ममार्जतुः ममृजतुरिति । ममार्जुः ममृजुरित्यपि ज्ञेयम् । ऊदित्त्वादिड्विकल्पं मृजेर्वृदिंध च मत्वा आह —  ममार्जिथ ममार्ष्ठेति । इडभावे जस्य व्रश्चेति षः । थस्य ष्टुत्वेन ठ इति भावः । ममार्जथुः — ममृजथुः, ममार्ज — ममृज । ममार्ज, ममार्जिव-ममृजिव-मम#ऋज्व, ममार्जिम-ममृजिम- ममृज्म । लुटआह - मार्जिता मार्ष्टेति । ऊदित्त्वदिटि, तदभावे चमृजेर्वृद्धि॑रिति भावः । मार्जिष्यति —  माक्ष्र्यति । मार्ष्टु —  मृष्टात्, मृष्टाम्, मार्जन्तु — मृज्नतु । मृड्ढीति । हेरपित्त्वेन ङित्त्वान् वृद्धिः । व्रश्चादिना जस्य षः । हेर्धिः, षस्य जश्त्वेन डः, धस्य ष्टुत्वे ढः । मृष्टात् मृष्टम् मृष्ट । मार्जानि मार्जाव मार्जाम । लङ्याह — अमार्डिति । तिप इकारलोपे वृद्धौ रपरत्वे हल्ङ्यादिना तकारलोपे व्रश्चादिना जस्य षः, तस्य जश्त्वचर्त्वे इति भावः । अमृष्टाममार्जन्- अमृजन् । अमार्ट् अमृष्टममृष्टं । अमार्जमिति । अमृज्व अमृज्म । मृज्यात् । मृज्याताम् । मृज्यात् । मृज्यास्ताम् । अमार्जीत् अमार्क्षीदिति । ऊदित्त्वादिड्विकल्प इति भावः । इट्पक्षे अमार्जिष्टाममार्जिषुरित्यादि सुगमम् । इडभावे आमार्ष्टाममार्क्षुः । अमार्क्षीः । अमाष्र्टममाष्र्ट । अमाक्र्षममार्क्ष्व अमार्क्ष्म । अमार्जिष्यत —  अमाक्ष्र्यत् । रुधिर्धातुरितित् । सेट् । </p>
<h2>Padamanjari</h2>
<hr />
<p>index: 7.2.114
sutra: मृजेर्वृद्धिः</p>
<hr />
<p>धातोश्च कार्यमुच्यमानमिति । वस्तुतो धातोर्यत्कार्यमुच्यते, तदिह धातोरुच्यमानमिति विवक्षितम् । स धातुः स्वरूपेणैव गृह्यतां मा वा, ग्राहितेन अनुदातस्य चर्दुपधस्यान्यतरस्याम् इत्ययमप्यमागमो धातुप्रत्यय एव भवति, न प्रमृज्भ्यामित्यादौ । तत्प्रत्यय इति । धातोरित्येवं विहिते । कंसपरिमृड्भ्यामिति । अत्र तदन्तविधिना प्रसङ्गः ॥</p></div>