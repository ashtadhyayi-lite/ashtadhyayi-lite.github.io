<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.81.html">
            <button class="muted-button">Prev 5.2.81</button>
        </a>
        <a href="5.2.83.html">
            <button class="muted-button">Next 5.2.83</button>
        </a>
        </nav><h2>Kashika</h2>
<hr />
<p>index: 5.2.82
sutra: तदस्मिन्नन्नं प्राये संज्ञायाम्</p>
<hr />
<p>ततिति प्रथमासमर्थादस्मिनिति सप्तम्यर्थे कन् प्रत्ययो भवति, यत् तत् प्रथमासमर्थं अन्नं चेत् प्रायविषयं तद् भवति। प्रायो बाहुल्यम्। संज्ञाग्रहण तदन्तोपाधिः। गुडापूपाः प्रायेण अन्नमस्यां पौर्णमास्यां गुडापूपिका। तिलापूपिका पौर्णमासी। वटकेभ्य इनिर्वक्तव्यः। वटकिनी पौर्णमासी।</p>
<h2>Siddhanta Kaumudi</h2>
<hr />
<p>index: 5.2.82
sutra: तदस्मिन्नन्नं प्राये संज्ञायाम्</p>
<hr />
<p>प्रथमान्तात्सप्तम्यर्थे कन् स्यात् यत्प्रथमान्तमन्नं चेत्प्रायविषयं तत् । गुडापूपाः प्रायेणान्नमस्यां गुडापूपिका पौर्णमासी ।&lt;!वटकेभ्य इनिर्वाच्यः !&gt; (वार्तिकम्) ॥ वटकिनी ॥</p>
<h2>Balamanorama</h2>
<hr />
<p>index: 5.2.82
sutra: तदस्मिन्नन्नं प्राये संज्ञायाम्</p>
<hr />
<p><em>तदस्मिन्नन्नं प्राये संज्ञायाम्</em> - तदस्मिन्नन्नं । प्रथमान्तादन्नवाचकादस्मिन्नित्यर्थे कन् स्यादन्नस्य बाहुल्ये गम्ये संज्ञायामित्यर्थः । वटकेभ्य इति । संज्ञायामित्येव वटकिनीति । वटकाः प्रायेण अन्नमस्यां प्रौर्णमास्यामिति विग्रहः । </p>
<h2>Padamanjari</h2>
<hr />
<p>index: 5.2.82
sutra: तदस्मिन्नन्नं प्राये संज्ञायाम्</p>
<hr />
<p>अन्नमुअब्यवहार्यम्, अद्यते स्मेति कृत्वा। गुकडामिश्रा अपूपा गुडापूपाःउकृसरस्तिलौदनः, तिलक्षोद इत्यन्ये। त्रैबिलोऽपूपस्त्रिपुटः। वटकेभ्य इनि रिति। कनि प्राप्ते वचनम्। ननु संज्ञाग्रहणात्कन्न भविष्यति, तस्मिंश्चासति मत्वर्थीय इनिर्भविष्यति ? न सिद्धयति;'सप्तम्यां च न तं स्मृतौ'  इति वचनात् ॥</p></div>