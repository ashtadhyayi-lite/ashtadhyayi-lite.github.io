<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.2.30.html"><button class="muted-button">Prev 1.2.30</button></a>
        <a href="1.2.32.html"><button class="muted-button">Next 1.2.32</button></a>
        </nav><h2 class="title">समाहारः स्वरितः</h2><p class="sname"><font color=blue>1-2-31 समाहारः स्वरितः</font> <font color="DeepPink"> अच्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.2.31
sutra: समाहारः स्वरितः</p>
<hr />
<p>समाहारः अच् स्वरितः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.2.31
sutra: समाहारः स्वरितः</p>
<hr />
<p>यस्य स्वरस्य उच्चारणम् तस्य उच्चारणस्थानस्य उर्ध्वभागम् अधोभागम् च प्रयुज्य भवति,  तस्य 'स्वरित:' इति संज्ञा भवति ।  </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.2.31
sutra: समाहारः स्वरितः</p>
<hr />
<p>A vowel that is pronounced using the upper as well as lower portions of its उच्चारणस्थान is known as  स्वरित.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.2.31
sutra: समाहारः स्वरितः</p>
<hr />
<p>अचिति वर्तते। उदात्तनुदात्तस्वरसमाहारो योऽच् स स्वरितसंज्ञो भवति। सामर्थ्याच् च अत्र लोकवेदयोः प्रसिद्धौ गुणावेव वर्णधर्मावुदात्तानुदात्तौ गृह्येते, नाऽचौ। तौ समाह्रियेते यस्मिन्नचि तस्य स्वरितः इत्येषा संज्ञा विधीयते। शिक्यम्। कन्या। सामन्यः। क्व। स्वरितप्रदेशाः तित् स्वरितम् <a href="6.1.175.html">6.1.175</a> इत्येवमादयः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.2.31
sutra: समाहारः स्वरितः</p>
<hr />
<p>उदात्तानुदात्तत्वे वर्णधर्मौ समाह्रियेते यस्मिन्सोऽच् स्वरितसंज्ञः स्यात् ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.2.31
sutra: समाहारः स्वरितः</p>
<hr />
<p>स नवविधोऽपि प्रत्येकमनुनासिकत्वाननुनासिकत्वाभ्यां द्विधा ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.2.31
sutra: समाहारः स्वरितः</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'स्वरितः' इति संज्ञा । यस्य स्वरस्य उच्चारणम् उच्चारणस्थानस्य ऊर्ध्वभागस्य अधोभागस्य च (उभयोः) साहाय्येन  भवति, तस्य स्वरस्य 'स्वरितः' इति संज्ञा भवति । यथा - </p>
<p>1) अवर्णस्य उच्चारणस्थानम् कण्ठः । अतः कण्ठस्य ऊर्ध्वाधोभागाभ्याम्  सम्पद्यमानः 'अ', 'आ' उत 'अ3' इति स्वरः स्वरितसंज्ञकः भवति । </p>
<p>2) इवर्णस्य उच्चारणस्थानम् तालु । अतः तालुनः ऊर्ध्वाधोभागाभ्याम्  सम्पद्यमानः   'इ', 'ई' उत 'इ3' इति स्वरः स्वरितसंज्ञकः भवति । </p>
<p>3) उवर्णस्य उच्चारणस्थानम् ओष्ठौ । अतः तालुनः ऊर्ध्वाधोभागाभ्याम्  सम्पद्यमानः  'इ', 'ई' उत 'इ3' इति स्वरः स्वरितसंज्ञकः भवति । </p>
<p>4) ऋवर्णस्य उच्चारणस्थानम् मूर्धा । अतः ओष्ठयोः ऊर्ध्वाधोभागाभ्याम्  सम्पद्यमानः  'उ', 'ऊ' उत 'उ3' इति स्वरः स्वरितसंज्ञकः भवति ।  </p>
<p>5) एवर्णस्य, ऐवर्णस्य च उच्चारणस्थानम् कण्ठः तालु च  । अतः कण्ठस्य तालुनः च ऊर्ध्वाधोभागाभ्याम्  सम्पद्यमानाः  'ए', 'ए3', 'ऐ', 'ऐ3' एते स्वराः स्वरितसंज्ञकाः भवन्ति । </p>
<p>6) ओवर्णस्य औवर्णस्य च उच्चारणस्थानम् कण्ठः औष्ठौ च । अतः कण्ठस्य ओष्ठयोः च ऊर्ध्वाधोभागाभ्याम्  सम्पद्यमानाः  'ओ', 'ओ3', 'औ', 'औ3' एते स्वराः स्वरितसंज्ञकाः भवन्ति । </p>
<p>अनेन प्रकारेण निर्दिष्टस्य स्थानस्य <b>ऊर्ध्वभागात् तथा अधोभागात् एकत्ररूपेण</b> यदि स्वरस्य उच्चारणम् भवति, तर्हि सः स्वरः 'स्वरितः' नाम्ना ज्ञायते ।</p>
<p><title>स्वराणाम् बाह्यप्रयत्नाः</title></p>
<p>स्वराणाम् आहत्य त्रयः बाह्यप्रयत्नाः सन्ति - उदात्तः, अनुदात्तः, स्वरितः । एतेषु 'स्वरितः' इत्यस्य व्याख्या अनेन सूत्रेण दीयते । 'उदात्तः' इत्यस्य व्याख्या <b>उच्चैरुदात्तः</b> <a href="1.2.29.html">1.2.29</a> इत्यनेन, तथा च 'अनुदात्तः' इत्यस्य व्याख्या <b>नीचैरनुदात्तः</b> <a href="1.2.30.html">1.2.30</a> इत्यनेन दीयते । </p>
<p><title>प्रयोजनम्</title></p>
<p>भिन्नेषु सूत्रेषु स्वराणाम् उच्चारणविशेषं निदर्शयितुम् 'स्वरित'संज्ञायाः प्रयोगः कृतः दृश्यते । यथा, <b>तित्स्वरितम्</b> <a href="6.1.185.html">6.1.185</a> इति सूत्रेण 'यत्' इति प्रत्यये विद्यमानः यकारोत्तरः अकारः स्वरितसंज्ञां  प्राप्नोति । इत्युक्ते, 'यत्'प्रत्ययस्य अकारस्य उच्चारणसमये उच्चारणस्थानस्य ऊर्ध्वभागस्य अधोभागस्य च (उभयोः) प्रयोगः करणीयः - इत्याशयः । </p>
<p><title>उच्चारणम्, लेखनम्</title></p>
<p>स्वरितः इत्युक्ते 'सुस्वरः स्वरः' इति न । स्वरित does not mean a musical tone. It simply means 'high pitch'. स्वरस्य स्वरितभेदस्य निर्देशार्थम् ऊर्ध्वरेखा प्रयुज्यते । यथा, 'अ॑' इति स्वरितः अकारः । एवमेव 'ई॑' इति स्वरितः ईकारः । 'ऐ॑' इति स्वरितः ऐकारः ।  </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.2.31
sutra: समाहारः स्वरितः</p>
<hr />
<p>सामर्थ्याच्चात्रेति । पारिभाषिकयोरुदातानुदातयोरचोः समाहारूपस्याचः क्वचिदप्यसम्भवः सामर्थ्यम् । ननु च समाहरणं समाहारः, विप्रकीर्णानामेकत्र राशीकरणमेकधर्मयोर्योगो वा, यथा-पञ्चपूली, षण्णगरी दृष्टेति । तत्र पूर्वो मूर्तानामेव, उतरस्तु धर्मयोरपि सम्भवति; किं तु अचा सामानाधिकरण्यं न घटते, न हि वर्णधर्मयोरुदातानुदातयोः समुदायरूपः कश्चिदज्भवतीत्यत आह -तौ समाह्रियेते अस्मिन्नचीति । नानेनाधिकरणसाधनत्वं समाहारशब्दस्य दर्शतम् । तत्र हि ऽकरणाधिकरणयोश्चऽ इति ल्युटा भवितव्यम् । वासरूपविधिश्च नास्ति; क्तल्युट्तुमुन्खलर्थेषु वासरूपविधिर्नास्तीति वचनात् । तस्मादर्थकथनमात्रमेतत् । सामानाधिकरण्यं त्वर्शाअदित्वादच्प्रत्ययान्तत्वेन समर्थंनीयम् । शिक्यम्, कन्येति । ऽशिल्पशिक्यकाश्मर्यधान्यकन्यारा जन्यमनुष्याणामन्तःऽ इति फिट्सूत्रेणान्तःस्वरितत्वम् । सामान्य इति । सामसु साधुः ऽतत्र साधुःऽ इति यत्, ऽतित्स्वरितम्ऽ । क्वेति । ऽकिमोऽत्ऽ,ऽक्वातिऽ ॥</p></div>