<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.4.52.html"><button class="muted-button">Prev 8.4.52</button></a>
        <a href="8.4.54.html"><button class="muted-button">Next 8.4.54</button></a>
        </nav><h2 class="dev">झलां जश् झशि</h2><p class="sname"><font color=blue>8-4-53 झलां जश् झशि</font> <font color="DeepPink"> पूर्वत्र असिद्धम्</font> <font color="ForestGreen">संहितायाम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p>झलां झशि जश्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p>झल्-वर्णस्य झश्-वर्णे परे जश्-वर्णादेशः भवति ।</p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p>A झल्-letter is converted to a corresponding जश्-letter when followed by a झश् letter.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p>अस्मिन् सूत्रे प्रयुक्ताः त्रयः प्रत्याहाराः एतादृशाः - </p>
<ol>
<li>
<p>झल् = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः ।</p>
</li>
<li>
<p>जश् = वर्गतृतीयाः ।</p>
</li>
<li>
<p>झश् = वर्गतृतीयाः  + वर्गचतुर्थाः ।     </p>
</li>
</ol>
<p>अनेन सूत्रेण झल्-वर्णस्य झश्-वर्णे परे अन्तरतमः जश्-वर्णादेशः भवति । अस्य सूत्रस्य प्रसक्तिः अपदान्ते एव अस्ति, यतः पदान्त-झल्-वर्णस्य तु <b>झलां जशोऽन्ते</b> <a href="8.2.39.html">8.2.39</a> इत्यनेन नित्यम् जश्त्वम् भवति ।                  </p>
<p>झल्-वर्णस्य जश्-वर्णादेशः एव 'जश्त्वम्' नाम्ना ज्ञायते । अष्टाध्याय्यां जश्त्वविधायके द्वे सूत्रे स्तः - <b>झलां जशोऽन्ते</b> <a href="8.2.39.html">8.2.39</a> तथा <b>झलां जश् झशि</b> <a href="8.4.53.html">8.4.53</a> । एतयोः प्रथमम् सूत्रम् पदान्ते जश्त्वं विधीयते, द्वितीयं सूत्रम् च अपदान्तस्य झल्-वर्णस्य झशि परे जश्त्वम् कारयति ।</p>
<p>झल्-प्रत्याहारे उपस्थितानां सर्वेषाम् वर्णानाम् झश्-वर्णे परे अनेन सूत्रेण कीदृशं जश्त्वं भवति तत् अधः सोदाहरणम् निर्दिष्टमस्ति - </p>
<p>1) क्, ख्, ग्, घ् - एतेषां  स्थाने आन्तरतम्येन गकारः विधीयते ।  यथा, दुह्-धातोः तुमुन्-प्रत्ययान्तरूपस्य प्रक्रिया इयम् -</p>
<p>दुह् + तुमुन् [<b>तुमुन्ण्वुलौ क्रियायां क्रियार्थायाम्</b> <a href="3.3.10.html">3.3.10</a> इति तुमुन्]</p>
<p>→ दोह् + तुम् [<b>पुगन्तलघूपधस्य च</b> <a href="7.3.86.html">7.3.86</a> इति उपधायाः गुणः]    </p>
<p>→ दोघ्  + तुम् [<b>हो ढः</b> <a href="8.2.31.html">8.2.31</a> इति हकारस्य ढकारे प्राप्ते अपवादत्वेन <b>दादेर्धातोर्घः</b> <a href="8.2.32.html">8.2.32</a> इति घत्वम्]</p>
<p>→ दोघ्  + धुम् [<b>झषस्तथोर्धोऽधः</b> <a href="8.2.40.html">8.2.40</a> इति तकारस्य धकारः]</p>
<p>→ दोग् + धुम्  [<b>झलां जश् झशि</b> <a href="8.4.53.html">8.4.53</a> इति घकारस्य गकारः] </p>
<p>→ दोग्धुम्</p>
<p>2) च्, छ्, ज्, झ् -  एतेषां स्थाने आन्तरतम्येन जकारः विधीयते । परन्तु एतादृशम् जश्त्वम् न सम्भवति, यतः <b>चोः कुः</b> <a href="8.2.30.html">8.2.30</a> इत्यनेन अपदान्त-चवर्गस्य झलि परे कुत्वम् भवति । </p>
<p>3)  ट्, ठ्, ड्, ढ् - एतेषां  स्थाने आन्तरतम्येन डकारः विधीयते । </p>
<p>4) त्, थ्, द्, ध् - एतेषां स्थाने आन्तरतम्येन दकारः विधीयते । यथा, बुध्-धातोः तृच्-प्रत्ययान्तस्य प्रथमैकवचनम् एतादृशम् सिद्ध्यति - </p>
<p>→ बुध् + तृच्  + सुँ [<b>ण्वुल्तृचौ</b> <a href="3.1.133.html">3.1.133</a> इति तृच्-प्रत्ययः । <b>स्वौजस्..</b> <a href="4.1.2.html">4.1.2</a> इति प्रथमैकवचनस्य सुँ-प्रत्ययः]       </p>
<p>→ बोध् तृ स् [<b>पुगन्तलघूपधस्य च</b> <a href="7.3.86.html">7.3.86</a> इति गुणः]</p>
<p>→ बोध् त् अन् स् [<b>ऋदुशनस्पुरुदंसोऽनेहसां च</b> <a href="7.1.94.html">7.1.94</a> इत्यनेन अङ्गस्य 'अनङ्' आदेशः ]   </p>
<p>→ बोध् तान् स् [<b>अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्</b> <a href="6.4.11.html">6.4.11</a> इति अङ्गस्य उपधादीर्घः]</p>
<p>→ बोध् तान् [<b>हल्ङ्याब्भ्यो दीर्घात् सुतिस्यपृक्तं हल्</b> <a href="6.1.68.html">6.1.68</a> इत्यनेन सुँ-प्रत्ययस्य लोपः]             </p>
<p>→ बोध् ता  [<b>नलोपः प्रातिपदिकान्तस्य</b> <a href="8.2.7.html">8.2.7</a> इति नकारस्य लोपः]</p>
<p>→ बोध्  + धा [<b>झषस्तथोर्धोऽधः</b> <a href="8.2.40.html">8.2.40</a> इति तकारस्य धकारः]</p>
<p>→ बोद्धा [<b>झलां जश् झशि</b> <a href="8.4.53.html">8.4.53</a> इति धकारस्य दकारः]</p>
<p>5) प्, फ्, ब्, भ् - एतेषांस्थाने आन्तरतम्येन बकारः विधीयते । यथा - लभ्-धातोः क्त-प्रत्ययान्तरूपम् एतादृशम् सिद्ध्यति -</p>
<p>लभ् + क्त [<b>निष्ठा</b> <a href="3.2.102.html">3.2.102</a> इति क्त-प्रत्ययः]</p>
<p>→ लभ् + ध [<b>झषस्तथोर्धोऽधः</b> <a href="8.2.40.html">8.2.40</a> इति तकारस्य धकारः]</p>
<p>→ लब्ध [<b>झलां जश् झशि</b> <a href="8.4.53.html">8.4.53</a> इति भकारस्य बकारः]</p>
<p>6) शकारस्य स्थाने आन्तरतम्येन जकारः विधीयते । यथा -</p>
<p>भ्रस्ज् + अनीयर् </p>
<p>→ भ्रश्ज् + अनीय [जकारस्य उपस्थितौ <b>स्तोः श्चुना श्चुः</b> <a href="8.4.40.html">8.4.40</a> इति सकारस्य शकारः]</p>
<p>→ भ्रज्ज् + अनीय [जकारस्य उपस्थितौ <b>झलां जश् झशि</b> <a href="8.4.53.html">8.4.53</a> इति शकारस्य जकारः]</p>
<p>→ भ्रज्जनीय ।</p>
<p>विशेषः - सामान्यरूपेण अपदान्तशकारस्य <b>व्रश्चभ्रस्जसृजमृजयजराजभ्राजच्छशां षः</b> <a href="8.2.36.html">8.2.36</a> इत्यनेन झलि परे षकारादेशः भवति । परन्तु अत्र धातौ मूलतः शकारः न विद्यते, अपितु श्चुत्वेन तस्य निर्माणं भवति । एतत् श्चुत्वकार्यम् षकारादेशार्थमसिद्धमस्ति । अतः अत्र <b>व्रश्चभ्रस्जसृजमृजयजराजभ्राजच्छशां षः</b> <a href="8.2.36.html">8.2.36</a> इत्यनेन षकारादेशः न भवति ।    </p>
<p>7) षकारस्य स्थाने आन्तरतम्येन डकारः विधीयते । यथा, द्विष्-धातोः आत्मनेपदस्य लोट्लकारस्य मध्यमपुरुष-बहुवचनस्य प्रक्रिया इयम् -</p>
<p>द्विष् + लोट् [<b>लोट् च</b> <a href="3.3.162.html">3.3.162</a> इति लोट्]</p>
<p>→ द्विष् + ध्वम् [<b>तिप्तस्..</b> <a href="3.4.78.html">3.4.78</a> इति आत्मनेपदस्य  मध्यमपुरुषबहुवचनस्य विवक्षायाम् थ-प्रत्ययः]      </p>
<p>→ द्विष् + शप् + ध्वम् [<b>कर्तरि शप्</b> <a href="3.1.68.html">3.1.68</a> इति विकरणप्रत्ययः 'शप्']                         </p>
<p>→ द्विष् + ध्वम् [<b>अदिप्रभृतिभ्यः शपः</b> <a href="2.4.72.html">2.4.72</a> इति शप्-प्रत्ययस्य लुक्]</p>
<p>→ द्विड् + ध्वम् [<b>झलां जश् झशि</b> <a href="8.4.53.html">8.4.53</a> इति षकारस्य डकारः]</p>
<p>→ द्विड् ढ् वम् [<b>ष्टुना ष्टुः</b> <a href="8.4.41.html">8.4.41</a> इति धकारस्य ष्टुत्वं ढकारः]</p>
<p>→ द्विड्ढ्वम् </p>
<p>8) सकारस्य स्थाने आन्तरतम्येन दकारः विधीयते । यथा, भ्रस्ज्-धातोः ण्यत्-प्रत्यये परे इयं प्रक्रिया भवति - </p>
<p>भ्रस्ज् + ण्यत् [<b>ऋहलोर्ण्यत्</b> <a href="3.1.124.html">3.1.124</a> इति ण्यत्-प्रत्ययः]                </p>
<p>→ भ्रस्ग्  + य [<b>चजोः कु घिण्ण्यतोः</b> <a href="7.3.52.html">7.3.52</a> इति जकारस्य  कुत्वे  तत्सदृशः वर्गतृतीयः गकारः]</p>
<p>→ भ्रद्ग् + य [गकारे परे सकारस्य <b>झलां जश् झशि</b> <a href="8.4.53.html">8.4.53</a> इति जश्त्वे दकारः]</p>
<p>→ भ्रद्ग्य</p>
<p>9) हकारस्य स्थाने आन्तरतम्येन गकारः विधीयते ।  परन्तु एतादृशम् जश्त्वम् न सम्भवति, यतः <b>हो ढः</b> <a href="8.2.31.html">8.2.31</a> इत्यनेन  अपदान्त-हकारस्य झलि परे ढकारादेशः भवति ।</p>
<h2 id="kashika">Kashika</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p>झलां स्थाने जशादेशो भवति झशि परतः। लब्धा। लब्धुम्। लब्धव्यम्। दोग्धा। दोग्धुम्। दोग्धव्यम्। बोद्धा। वोद्धुम्। बोद्धव्यम्। झशि इति किम्? दत्तः। दत्थः। दध्मः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p>स्पष्टम् । इति धकारस्य दकारः ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p>स्पष्टम्। इति पूर्वधकारस्य दकारः॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p><b>झलां जश् झशि</b> - झलाञ्जश् झशि । स्पष्टमिति । झलां स्थाने जश् स्यात् झशि परत इति सप्ष्टार्थकम् । तत्र न किञ्चिद्व्याख्यातव्यमस्ति, पदान्तरस्यानुवृत्त्यभावादित्यर्थः । इति धकारस्येति । प्रथमधकारस्येत्यर्थः । दकार इति । स्थानत आन्तर्यादिति भावः ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 8.4.53
sutra: झलां जश् झशि</p>
<hr />
<p>उदाहरणेषु भ-घ-धानां ब-ग-दाः ॥</p></div>