<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.118.html"><button class="muted-button">Prev 5.3.118</button></a>
        <a href="5.4.1.html"><button class="muted-button">Next 5.4.1</button></a>
        </nav><h2 class="title">ञ्यादयस्तद्राजाः</h2><p class="sname"><font color=blue>5-3-119 ञ्यादयः तद्राजाः</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 5.3.119
sutra: ञ्यादयस्तद्राजाः</p>
<hr />
<p>ञ्य-आदयः तद्राजाः </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 5.3.119
sutra: ञ्यादयस्तद्राजाः</p>
<hr />
<p>पूगाञ्ञ्योऽग्रामणीपूर्वात्  5.3.112 इत्यस्मात् सूत्रात् आरभ्य वर्तमानसूत्रम् यावत् उक्ताः प्रत्ययाः 'तद्राज' इति संज्ञां स्वीकुर्वन्ति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 5.3.119
sutra: ञ्यादयस्तद्राजाः</p>
<hr />
<p><b>पूगाञ् ञ्योऽग्रामणीपूर्वात्</b> <a href="5.3.112.html">5.3.112</a> इत्यतः प्रभृति ये प्रत्ययाः, ते तद्राजसंज्ञा भवन्ति। तथा च एव उदाहृतम्। तद्राजप्रदेशाः तद्राजस्य बहुसु इत्येवमादयः। इति श्रीजयादित्यविरचितायां काशिकायां वृत्तौ पञ्चमाध्यायस्य तृतीयः पादःपञ्चमाध्यायस्य चतुर्थः पादः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 5.3.119
sutra: ञ्यादयस्तद्राजाः</p>
<hr />
<p>पूगाञ्यः - &lt;{SK2066}&gt; इत्यारभ्य उक्ता एतत्संज्ञाः स्युः । तेनास्त्रियां बहुषु लुक् । लोहितध्वजाः । कपोतपाकाः । कौञ्जायनाः । ब्राध्नायना इत्यादि ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 5.3.119
sutra: ञ्यादयस्तद्राजाः</p>
<hr />
<p>अनेन सूत्रेण 'तद्राज' इति काचन संज्ञा पाठ्यते । <b>पूगाञ्ञ्योऽग्रामणीपूर्वात्</b> <a href="5.3.112.html">5.3.112</a> इत्यस्मात् सूत्रात् आरभ्य वर्तमानसूत्रं यावत् पाठिताः सर्वे प्रत्ययाः 'तद्राज' नाम्ना ज्ञायन्ते । एतेषामावली इयम् -</p>
<p>1) ञ्य-प्रत्ययः  - <b>पूगाञ्ञ्योऽग्रामणीपूर्वात्</b> <a href="5.3.112.html">5.3.112</a>, <b>व्रातच्फञोरस्त्रियाम्</b> <a href="5.3.113.html">5.3.113</a></p>
<p>2) ञ्यट् -प्रत्ययः -  <b>आयुधजीविसंघाञ्ञ्यड्वाहीकेष्वब्राह्मणराजन्यात्</b> <a href="5.3.114.html">5.3.114</a></p>
<p>3) टेण्यण्-प्रत्ययः - <b>वृकाट्टेण्यण्</b> <a href="5.3.115.html">5.3.115</a></p>
<p>4) छ-प्रत्ययः - <b>दामन्यादित्रिगर्तषष्ठाच्छः</b> <a href="5.3.116.html">5.3.116</a></p>
<p>5) अण्-प्रत्ययः - <b>पर्श्वादियौधेयादिभ्यामणञौ</b> <a href="5.3.117.html">5.3.117</a></p>
<p>6) अञ्-प्रत्ययः - <b>पर्श्वादियौधेयादिभ्यामणञौ</b> <a href="5.3.117.html">5.3.117</a></p>
<p>7) यञ्-प्रत्ययः - <b>अभिजिद्विदभृच्छालावच्छिखावच्छमीवदूर्णावच्छ्रुमदणो यञ्</b> <a href="5.3.118.html">5.3.118</a></p>
<p>किम् प्रयोजनम्   'तद्राज'संज्ञायाः? तद्राजसंज्ञकप्रत्ययान्तशब्देभ्यः विहितः ये बहुवचनस्य सुप्-प्रत्ययाः, तेषाम् <b>तद्राजस्य बहुषु तेनैवास्त्रियाम्</b> <a href="2.4.62.html">2.4.62</a> इत्यनेन लुक् उच्यते । उदाहरणद्वयम् पश्यामः -</p>
<p>अ) <b>आयुधजीविसंघाञ्ञ्यड्वाहीकेष्वब्राह्मणराजन्यात्</b> <a href="5.3.115.html">5.3.115</a> इत्यनेन 'कुण्डिबृस' शब्दात् स्वार्थे 'ञ्यट्' प्रत्ययं कृत्वा 'कौञ्डिबृस्य' इति प्रातिपदिकम् सिद्ध्यति । अस्य प्रथमाबहुवचनस्य रूपसिद्धिः इयम् -</p>
<p>कुण्डिबृस + ञ्यट् + जस् [प्रथमाबहुवचनस्य प्रत्ययः]</p>
<p>→ कुण्डिबृस + जस् [प्रथमाबहुवचनस्य जस्-प्रत्यये परे <b>तद्राजस्य बहुषु तेनैवास्त्रियाम्</b> <a href="2.4.62.html">2.4.62</a> इति ञ्यट्-प्रत्ययस्य लुक्]</p>
<p>→ कुण्डिबृसाः ।</p>
<p>आ) <b>वृकाट्टेण्यण्</b> <a href="5.3.115.html">5.3.115</a> इत्यनेन 'वृक' शब्दात् स्वार्थे 'टेण्यण्' प्रत्ययं कृत्वा 'वार्केण्य' इति प्रातिपदिकं सिद्ध्यति । अस्य चतुर्थीबहुवचनस्य रूपस्य प्रक्रिया इयम्</p>
<p>वृक + टेण्यण् + भ्यस् [चतुर्थीबहुवचनस्य प्रत्ययः]</p>
<p>→ वृक + भ्यस् [बहुवचनस्य प्रत्यये परे टेण्यण्-प्रत्ययस्य <b>तद्राजस्य बहुषु तेनैवास्त्रियाम्</b> <a href="2.4.62.html">2.4.62</a> इति लुक्]</p>
<p>→ वृकेभ्यः</p>
<p>एवमेव सर्वासाम् विभक्तीनाम् विषये बहुवचनस्य प्रत्ययस्य लुक् भवति ।</p>
<p>स्मर्तव्यम् -</p>
<ol>
<li>
<p>अत्र निर्दिष्टाः प्रत्ययाः केवलमस्मिन् सन्दर्भे एव तद्राजसंज्ञां स्वीकुर्वन्ति । यथा, 'छ' प्रत्ययः तदा एव तद्राजसंज्ञकः भवति यदा तस्य विधानम् <b>दामन्यादित्रिगर्तषष्ठाच्छः</b> <a href="5.3.116.html">5.3.116</a> इत्यनेन क्रियते । अन्यैः सूत्रैः विहितः छ-प्रत्ययः तद्राजसंज्ञकः नास्ति । एवमेव अन्येषाम् विषये अपि ज्ञेयम् ।</p>
</li>
<li>
<p>एते सर्वे तद्राजसंज्ञकप्रत्ययाः  <b>समर्थानां प्रथमात् वा</b> <a href="4.1.86.html">4.1.86</a> इत्यस्मात् 'वा' इत्यस्य अधिकारे विधीयन्ते, अतः एते सर्वेऽपि विकल्पेनैव भवन्ति ।</p>
</li>
<li>
<p>तद्धिताधिकारे प्राग्दीव्यतीयप्रकरणे <b>ते तद्राजाः</b> <a href="4.1.174.html">4.1.174</a> इत्यपि किञ्चन सूत्रम् पाठ्यते । अनेन सूत्रेण 'अञ्', 'अण्', 'ञ्यङ्', 'ण्य', 'इञ्' एते पञ्च प्रत्ययाः अपि विशिष्ट-सन्दर्भे तद्राजसंज्ञकाः भवन्ति ।</p>
</li>
<li>
<p>प्राग्दीव्यतीयप्रकरणे <b>कम्बोजाल्लुक्</b> <a href="4.1.175.html">4.1.175</a> तथा <b>स्त्रियामवन्तिकुन्तिकुरुभ्यश्च</b> <a href="4.1.176.html">4.1.176</a> इत्यनेन तद्राजप्रत्ययस्य उक्तः लुक् वर्तमानप्रकरणे न विधीयते, यतः वर्तमानप्रकरणे एतेभ्यः शब्देभ्यः तद्राजप्रत्ययः न पाठ्यते । तथा च, <b>अतश्च</b> <a href="4.1.177.html">4.1.177</a> इत्यनेन उक्तः लुक् अपि वर्तमानप्रकरणस्य विषये न विधीयते, यतः <b>न प्राच्यभर्गादियौधेयादिभ्यः</b> <a href="4.1.178.html">4.1.178</a> इत्यनेन वर्तमानप्रकरणस्य विषये विशिष्टरूपेण अयम् लुक् निषिध्यते । </p>
</li>
</ol>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 5.3.119
sutra: ञ्यादयस्तद्राजाः</p>
<hr />
<p><b>ञ्यादयस्तद्राजाः</b> - ञ्यादयस्तद्राजाः । लोहितध्वजा इति ।पूगा॑दिति विहितस्य ञ्यस्य तद्वाजत्वाद्बहुत्वे लुक् । कपोतपाकाः कौञ्जायनाः ब्राआध्नायना इति ।व्रातच्फञो॑रिति विहितस्य ञ्यस्य लुक् । इत्यादीति । क्षौद्रक्यौ, क्षुद्रकाः ।आयुधजीवी॑ति ञ्यटो लुक् । वार्केण्यः, वार्केण्यौ, वृकाः । वृकाट्टेण्यणो लुक् । दामनीयः, दीमनीयौ, दामनयः, कौण्डोपरथाः इत्यादौदामन्यादित्रिगर्तषष्ठा॑दिति छस्य लुक् । पार्शवौः, पार्शव, पर्शवः, यौधेयाः इत्यत्र पर्ाआदियौधेयाद्यणञोर्लुक् । आभिजित्यः आभिजित्यौ, अभिजितः, विदभृत इत्यादौअभिजिद्विदभृ॑दित्यादिविहितस्य यञो लुगिति भावः । इति पञ्चमस्य तृतीयपादः । </p></div>