<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.2.78.html">
            <button class="muted-button">Prev 3.2.78</button>
        </a>
        <a href="3.2.80.html">
            <button class="muted-button">Next 3.2.80</button>
        </a>
        </nav><h2>Kashika</h2>
<hr />
<p>index: 3.2.79
sutra: कर्तर्युपमाने</p>
<hr />
<p>कर्तृवाचिनि उपमाने उपपदे धातोः णिनिप्रत्ययो भवति। उपपदकर्ता प्रत्ययार्थस्य कर्तुरुपमानम्। उष्ट्र इव क्रोशति उष्ट्रक्रोशी। ध्वाङ्क्षरावी। अताच्छील्यार्थ आरम्भः, जात्यर्थो वा। कर्तरि इति किम्? अपूपानिव भक्षयति माषान्। उपमने इति किम्? उष्ट्रः क्रोशति।</p>
<h2>Siddhanta Kaumudi</h2>
<hr />
<p>index: 3.2.79
sutra: कर्तर्युपमाने</p>
<hr />
<p>णिनिः स्यात् । उपदार्थः कर्ता प्रत्ययार्थस्य कर्तुरुपमानम् । उष्ट्र इव क्रोशति उष्ट्रक्रोशी । ध्वाङ्क्षरावी । अताच्छील्यार्थं जात्यर्थं च सूत्रम् । कर्तरि किम् । अपूपानिव भक्षयति माषान् । उपमाने किम् । उष्ट्रः क्रोशति ॥</p>
<h2>Balamanorama</h2>
<hr />
<p>index: 3.2.79
sutra: कर्तर्युपमाने</p>
<hr />
<p><em>कर्तर्युपमाने</em> - कर्तर्युपमाने । कर्तुरुपमानमिति ।चे॑दित्यध्याहार्यम् । ननु 'सुप्यजातौ' इति सिद्धे किमर्थमिदमित्यत आह —  अताच्छील्यार्थमिति । </p>
<h2>Padamanjari</h2>
<hr />
<p>index: 3.2.79
sutra: कर्तर्युपमाने</p>
<hr />
<p>कर्तर्युपमाने॥ उपमानस्योपेमेयापेक्षत्वात् कर्तरि च प्रत्ययविधानातस्यैवोपपदकर्तोपमानं विज्ञायेत इत्याह - उपपदकर्तेति। उष्ट्रक्रोशीति। इवशब्दो गतार्थत्वाद्वृतौ नैव प्रयुज्यते। समास उपमानानां शस्त्रीश्यामादिके यथा॥</p></div>