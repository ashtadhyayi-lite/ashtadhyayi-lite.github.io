<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.2.166.html"><button class="muted-button">Prev 3.2.166</button></a>
        <a href="3.2.168.html"><button class="muted-button">Next 3.2.168</button></a>
        </nav><h2>Kashika</h2>
<hr />
<p>index: 3.2.167
sutra: नमिकम्पिस्म्यजसकमहिंसदीपो रः</p>
<hr />
<p>नम्यादिभ्यः धातुभ्यः तच्छीलादिषु कर्तृषु रः प्रत्ययो भवति। नम्रं काष्ठम्। कम्प्रा शाखा। स्मेरं मुखम्। अजस्रं जुहोति। हिंस्रं रक्षः। दीप्रं काष्ठम्। अजस्रम् इति जसु मोक्षणे नञ्पूर्वो रप्रत्ययान्तः क्रयासातत्ये वर्तते।</p>
<h2>Siddhanta Kaumudi</h2>
<hr />
<p>index: 3.2.167
sutra: नमिकम्पिस्म्यजसकमहिंसदीपो रः</p>
<hr />
<p>नम्रः । कम्प्रः । स्मेरः । जसिर्नञ्पूर्वः क्रियासातत्ये वर्तते । अजस्रम् । सन्ततमित्यर्थः । कम्रः । हिंस्रः । दीप्रः ॥ </p>
<h2>Balamanorama</h2>
<hr />
<p>index: 3.2.167
sutra: नमिकम्पिस्म्यजसकमहिंसदीपो रः</p>
<hr />
<p><b>नमिकम्पिस्म्यजसकमहिंसदीपो रः</b> - नमिकम्पि । नमि, कम्पि, स्मि, अजस, कम, हिंस, दीप् एषां द्वन्द्वात्पञ्चम्येकवचनम् । एभ्यः सप्तभ्यो रप्रत्ययः स्यात्तच्छीलदिष्वित्यर्थः । अजसधातोर्धातुपाठेऽदर्शनादाह —  जसिर्नञ्पूर्व इति ।जसु मोक्षणे॑अयं नञ्पूर्वः शक्तिस्वभावात् क्रियासातत्ये वर्तते इत्यर्थः । निपातनाद्धातुना नञः समासे 'नलोपो नञः' इति नलोपः । </p>
<h2>Padamanjari</h2>
<hr />
<p>index: 3.2.167
sutra: नमिकम्पिस्म्यजसकमहिंसदीपो रः</p>
<hr />
<p>नमिकम्पिस्म्यजसकमहिंसदीपो रः॥ अजसेत्यकार आगन्तुकः। क्रियासातत्ये इति। क्रियाणामविच्छेदेन प्रवृत्तिःऊउक्रियासातत्यम्। कथं तर्हि अग्निषु प्रयोगः - अजस्रानजुहूत इन्धीरन्निति, आधानाद् द्वादशरात्रमजस्रा इति? अत्राप्यजस्रजागरणादजस्राः॥</p></div>