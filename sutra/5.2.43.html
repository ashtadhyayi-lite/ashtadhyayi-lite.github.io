<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.2.42.html"><button class="muted-button">Prev 5.2.42</button></a>
        <a href="5.2.44.html"><button class="muted-button">Next 5.2.44</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 5.2.43
sutra: द्वित्रिभ्यां तयस्यायज्वा</p>
<hr />
<p>द्वित्रिभ्याम् तयस्य अयच् वा </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 5.2.43
sutra: द्वित्रिभ्यां तयस्यायज्वा</p>
<hr />
<p>'द्वि' तथा 'त्रि' एताभ्याम् शब्दाभ्याम् विहितस्य 'तयप्' प्रत्ययस्य विकल्पेन 'अयच्' इति आदेशः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 5.2.43
sutra: द्वित्रिभ्यां तयस्यायज्वा</p>
<hr />
<p><b>संख्याया अवयवे तयप्</b> <a href="5.2.42.html">5.2.42</a> इत्यनेन सूत्रेण सङ्ख्यावाचिभ्यः शब्देभ्यः 'अवयवाः अस्य' अस्मिन् अर्थे 'तयप्' इति प्रत्ययः विधीयते । यदि अस्य प्रत्ययस्य अङ्गम् 'द्वि' तथा 'त्रि' एतत् अस्ति, तर्हि अस्य प्रत्ययस्य वर्तमानसूत्रेण विकल्पेन 'अयच्' इति आदेशः भवति । यथा -</p>
<ol>
<li>द्वौ अवयवौ अस्य</li>
</ol>
<p>= द्वि + तयप् [<b>संख्याया अवयवे तयप्</b> <a href="5.2.42.html">5.2.42</a> इति तयप्-प्रत्ययः]</p>
<p>→ द्वि + अयच् ['तयप्' प्रत्ययस्य वर्तमानसूत्रेण वैकल्पिकः 'अयच्' आदेशः]</p>
<p>→ द्व् + अयच् [<b>यस्येति च</b> <a href="6.4.148.html">6.4.148</a> इति इकारलोपः]       </p>
<p>पक्षे 'अयच्' आदेशस्य अप्राप्तौ 'द्वितय' इति प्रातिपदिकमपि सिद्ध्यति । द्वौ अवयवौ यस्य तत् द्वयम् द्वितयम् वा ।        </p>
<ol>
<li>त्रयः अवयवाः अस्य</li>
</ol>
<p>= त्रि + तयप् [<b>संख्याया अवयवे तयप्</b> <a href="5.2.42.html">5.2.42</a> इति तयप्-प्रत्ययः]</p>
<p>→ त्रि + अयच् ['तयप्' प्रत्ययस्य वर्तमानसूत्रेण वैकल्पिकः 'अयच्' आदेशः]</p>
<p>→ त्र् + अयच् [<b>यस्येति च</b> <a href="6.4.148.html">6.4.148</a> इति इकारलोपः]    </p>
<p>पक्षे 'अयच्' आदेशस्य अप्राप्तौ 'त्रितय' इति प्रातिपदिकमपि सिद्ध्यति । त्रयः  अवयवाः यस्य तत् त्रयम् त्रितयम् वा ।    </p>
<p>विशेषः - यदि आचार्यः अस्मिन् सूत्रे 'तयस्य' इति न उक्त्वा  'अयच्' प्रत्ययस्य स्वतन्त्ररूपेण विधानम् कुर्यात्, तर्हि अपि एते एव रूपे भवेताम्  । एवं सति 'अयच्' इति प्रत्ययः स्वतन्त्ररूपेण किमर्थम् न उच्यते , तयप्-प्रत्ययस्य आदेशरूपेण किमर्थमुच्यते - इति प्रश्नः उपतिष्ठति । अस्य उत्तरम् एतत् - 'तयप्' प्रत्ययस्य आदेशरूपेण उक्तः अयच्-प्रत्ययः स्थानिवद्भावेन 'तयप्' प्रत्ययस्य गुणान् अपि स्वीकरोति । यथा -        </p>
<p>अ) स्त्रीत्वे विवक्षिते तयप्-प्रत्ययान्तशब्दाः यथा <b>टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः</b> <a href="4.1.15.html">4.1.15</a> इत्यनेन ङीप्-प्रत्ययम् प्राप्नुवन्ति, तथैव अयच्-प्रत्ययान्तशब्दाः अपि प्राप्नुवन्ति ; येन  'द्वयी, त्रयी' एते रूपे सिद्ध्यतः । यदि 'अयच्' इति स्वतन्त्ररूपेण ब्रूयात्, तर्हि स्त्रीत्वे विवक्षिते ङीप्-प्रत्ययः न विधीयेत ।</p>
<p>(आ) यथा तयप्-प्रत्ययान्तशब्दाः जस्-प्रत्यये परे <b>प्रथमचरमतयाल्पार्धकतिपयनेमाश्च</b> <a href="1.1.33.html">1.1.33</a> इत्यनेन विकल्पेन सर्वनामसंज्ञां प्राप्नुवन्ति; तथैव 'अयच्' प्रत्ययान्तशब्दाः अपि विकल्पेन सर्वनामसंज्ञकाः भवन्ति । सर्वनामसंज्ञायां प्राप्तायाम् जस्-प्रत्ययस्य विकल्पेन इकारादेशः भवति, येन 'द्वये', 'त्रये' एते रूपे सिद्ध्यतः । यदि अयच्-प्रत्ययः स्वतन्त्ररूपेण विधीयेत, तर्हि एते रूपे न सिद्ध्येताम् । </p>
<h2 id="kashika">Kashika</h2><a href="#">Up</a>
<hr />
<p>index: 5.2.43
sutra: द्वित्रिभ्यां तयस्यायज्वा</p>
<hr />
<p>पूर्वेण विहितस्य तयस्य द्वित्रिभ्यां परस्य वा अयजादेशो भवति। द्वौ अवयवौ अस्य द्वयम्, द्वितयम्। त्रयम्, त्रितयम्। तयग्रहणं स्थानिनिर्देशार्थम्। अन्यथा प्रत्ययान्तरमयज् विज्ञायेत। तत्र को दोषः? त्रयी गतिः इति तयनिबन्धन ईकारो न स्यात्, <b>प्रथमचरमतयाल्पार्धकतिपय. नेमाश्च</b> <a href="1.1.33.html">1.1.33</a>। इत्येष विधिर्न स्यात्। द्वये। द्वयाः। चकारः स्वरार्थः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 5.2.43
sutra: द्वित्रिभ्यां तयस्यायज्वा</p>
<hr />
<p>द्वयम् । द्वितयम् । त्रयम् । त्रितयम् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 5.2.43
sutra: द्वित्रिभ्यां तयस्यायज्वा</p>
<hr />
<p>द्वयम्। द्वितयम्। त्रयम्। त्रितयम्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 5.2.43
sutra: द्वित्रिभ्यां तयस्यायज्वा</p>
<hr />
<p><b>द्वित्रिभ्यां तयस्यायज्वा</b> - द्वित्रिभ्यां द्वित्रिभ्यां परस्य तयपोऽयज्वा स्यादित्यर्थः । द्वयमिति । द्विशब्दात्तयपोऽयचिःयस्येति चे॑ति इकारलोपः । द्व्यवयवकसमुदाय इत्यर्थः । एवम् त्रयम् ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 5.2.43
sutra: द्वित्रिभ्यां तयस्यायज्वा</p>
<hr />
<p>ननु तयः प्रकृतः सोऽनुवर्तिष्यते,'द्वित्रिभ्याम्'  इति पञ्चमी,'तस्मादित्युतरस्य'  इति तस्य षष्ठ।ल्न्ततां सम्पादयिप्यति; तत्किं'तयस्य'  इत्यनेन ? तत्राह - तयब्ग्रहणमित्यादि। असत्यामपेक्षायामनुवृत्तिः षष्ठीप्रकृतिश्च दुर्जानेति बावः। अथ प्रत्ययान्तरे को दोषः ? त्रयी गतिरिति तयब्निबन्धन ईकारो न स्यात्,'प्रथमचरमतय' क इति चैष विधिर्न स्याद् - द्वये, द्वया इति। क्वचित् तत्र को दोष इत्यादि वृतावेव वृतावेव पठ।ल्ते। चकारः स्वरार्थ इति। तेन स्थानिवद्भावेनानुदातत्वं न भवति ॥</p></div>