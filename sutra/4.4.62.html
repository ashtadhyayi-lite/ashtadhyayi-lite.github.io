<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.61.html"><button class="muted-button">Prev 4.4.61</button></a>
        <a href="4.4.63.html"><button class="muted-button">Next 4.4.63</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 4.4.62
sutra: छत्रादिभ्यो णः</p>
<hr />
<p>'तदस्य शीलम्' (इति) छत्रादिभ्यः णः</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 4.4.62
sutra: छत्रादिभ्यो णः</p>
<hr />
<p>'अस्य शीलम्' अस्मिन् अर्थे  छत्रादिगणस्य प्रथमासमर्थेभ्यः शब्देभ्यः ण-प्रत्ययः भवति । </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 4.4.62
sutra: छत्रादिभ्यो णः</p>
<hr />
<p>शीलम् इत्युक्ते स्वभावः । <b>शीलम्</b> <a href="4.4.61.html">4.4.61</a> अस्मिन् अर्थे सर्वेभ्यः प्रातिपदिकेभ्यः <b>प्राग्वहतेः ठक्</b> <a href="4.4.1.html">4.4.1</a> अनेन सूत्रेण ठक्-प्रत्यये प्राप्ते छत्रादिगणस्य शब्देभ्यः तं बाधित्वा 'ण'प्रत्ययः भवति । </p>
<p>छत्रादिगणः अयम् -  छत्र,  बुभुक्षा, शिक्षा, पुरोह, स्था, चुरा, उपस्थान, ऋषि, कर्मन्, विश्वधा, तपस्, सत्य, अनृत, शिबिका ।</p>
<p>उदाहरणानि -</p>
<ol>
<li>
<p>छत्रम् शीलमस्य सः छात्रः ।  छत्र + ण → छात्र । 'छत्र' इत्युक्ते आवरणम् । अत्र एतत् आवरणम् 'गुरोः दोषेषु स्थापितमावरणम्' अस्ति । इत्युक्ते, गुरोः दोषान् यः स्वभावतः एव गोपयते / गूहते / आवृणोति, सः छात्रः । </p>
</li>
<li>
<p>बुभुक्षा शीलमस्य सः बौभुक्षः । </p>
</li>
<li>
<p>शिक्षा शीलमस्य सः शैक्षः । </p>
</li>
<li>
<p>अस्मिन् गणे विद्यमानः 'स्था'शब्दः नित्यमुपसर्गेण सह एव स्वीक्रियते । यथा - 'आस्था' शीलमस्य सः = आस्था + ण → आस्थ । 'संस्था'  शीलमस्य सः = संस्था + ण → सांस्थ ।    </p>
</li>
<li>
<p>चुरा शीलमस्य सः चौरः ।</p>
</li>
</ol>
<p>ज्ञातव्यम् - अत्र आचार्यः 'अण्' प्रत्ययविधानं न करोति, अपितु ण-प्रत्ययविधानं करोति । वस्तुतः तु अण्-प्रत्यये परे अपि रूपम् समानमेव जायते । परन्तु स्त्रीत्वे विवक्षिते अण्-प्रत्ययान्तशब्दात् <b>टिड्ढाणञ्..</b> <a href="4.1.15.html">4.1.15</a> इत्यनेन ङीप्-प्रत्ययः विधीयते सः अत्र नेष्यते ।अत्र <b>अजाद्यतष्टाप्</b> <a href="4.1.4.html">4.1.4</a> इत्यनेन टाप्-प्रत्ययः एव कर्तव्यः, अतः अत्र 'ण'प्रत्ययविधानम् कृतमस्ति । यथा - छत्रम् शीलमस्याः सा छात्रा । </p>
<h2 id="kashika">Kashika</h2><a href="#">Up</a>
<hr />
<p>index: 4.4.62
sutra: छत्रादिभ्यो णः</p>
<hr />
<p>छत्र इत्येवमादिभ्यः प्रातिपदिकेभ्यो णः प्रत्ययो भवति तदस्य शीलम् इत्येतस्मिन् विषये। ठकोऽपवादः। छत्रं शीलमस्य छात्रः। छादनादावरणाच् छत्रम्। गुरुकार्येष्वहितः तच्छिद्रावरणप्रवृत्तः छत्रशीलः शीष्यः छात्रः। स्थाशब्दोऽत्र पठ्यते, स उपसर्गपूर्वोऽत्र गृह्यते आस्था संस्था अवस्था इति। छत्र। बुभुक्षा। शिक्षा। पुरोह। स्था। चुरा। उपस्थान। ऋषि। कर्मन्। विश्वधा। तपस्। सत्य। अनृत। शिबिका। छत्रादिः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 4.4.62
sutra: छत्रादिभ्यो णः</p>
<hr />
<p>गुरोर्दोषाणामावरणं छत्रं तच्छीलमस्य छात्रः ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 4.4.62
sutra: छत्रादिभ्यो णः</p>
<hr />
<p><b>छत्रादिभ्यो णः</b> - छत्रादिभ्यो णः । एभ्यः प्रथमान्तेभ्योऽस्य शीलमित्यर्थे णप्रत्ययः स्यादित्यर्थः । छत्रं शीलमस्य छात्र इत्युदाहरणं वक्ष्यति, तत्र छत्रस्य शीलत्वानुपपत्तेः छत्रपदं गुरुदोषावरणे गौणमित्याह — गुरोरिति । शीलमित्यर्थे छत्रादित्वाण्णप्रत्यये कृते- ।</p>
<h2 id="padamanjari">Padamanjari</h2><a href="#">Up</a>
<hr />
<p>index: 4.4.62
sutra: छत्रादिभ्यो णः</p>
<hr />
<p>च्छत्रशीलता शिष्यस्य दर्शयितुमाह - छादनादावरणाच्छत्रमिति । छादयतेः ष्ट्रनि'हस्मन्त्रन्क्विषु च'  इति ह्रस्वः । च्छत्रशील इति । च्छत्रसहचरिता छादनक्रिया शीलमस्येत्यर्थ । यदि त्वपूपभक्षणं शीलमस्यापूपिक इतिवत् च्छत्रावरणं शीलमस्य छात्रिक इति व्युत्पाद्यते, तदा दासेऽपि प्राप्नोति; अभिधानस्वाभाव्यातु तथा नाश्रीयते । उपसर्गपूर्वो गृह्यते इति । ततश्च तस्य ठातश्चोपसर्गेऽ इत्यादिना व्युत्पत्तिः; केवलस्य स्थाशब्दस्याभावात् । केवलस्य तु पाठः सर्वोपसर्गग्रहार्थः । चुरेति पठ।ल्ते, तत्र चोरयतेः'ण्यासश्रन्थो युच्'  इति युचि प्राप्तेऽस्मादेव निपातनादकारः, गुणाभावश्च । न च युचोऽन्यत्र बाधः, चोरणेत्यपि भवति ॥</p></div>