<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.3.13.html">
            <button class="muted-button">Prev 6.3.13</button>
        </a>
        <a href="6.3.15.html">
            <button class="muted-button">Next 6.3.15</button>
        </a>
        </nav><h2>Kashika</h2>
<hr />
<p>index: 6.3.14
sutra: तत्पुरुषे कृति बहुलम्</p>
<hr />
<p>तत्पुरुषे समासे कृदन्ते उत्तरपदे सप्तम्याः बहुलमलुग् भवति। स्तम्बेरमः। कर्णेजपः। न च भवति। कुरुचरः। मद्रचरः।</p>
<h2>Siddhanta Kaumudi</h2>
<hr />
<p>index: 6.3.14
sutra: तत्पुरुषे कृति बहुलम्</p>
<hr />
<p>स्तम्बेरमः । कर्णेजपः । क्वचिन्न । कुरुचरः ॥</p>
<h2>Laghu Siddhanta Kaumudi</h2>
<hr />
<p>index: 6.3.14
sutra: तत्पुरुषे कृति बहुलम्</p>
<hr />
<p>ङेरलुक्। सरसिजम्, सरोजम्॥</p>
<h2>Balamanorama</h2>
<hr />
<p>index: 6.3.14
sutra: तत्पुरुषे कृति बहुलम्</p>
<hr />
<p><em>तत्पुरुषे कृति बहुलम्</em> - तत्पुरुषे कृति । तत्पुरुषे सप्तम्या बहुलमलुक्स्यात्कृदन्ते उत्तरपदे संज्ञायामित्यर्थः । स्तम्बेरम इति । तृणसमूहः स्तम्बः, तस्मिन् रमत इति स्तम्बेरमो हस्ती । कर्णेजप इति । कर्णे जपति=परदोषमुपांआआविष्करोतीति कर्णेजपः पिशुनः ।स्तम्बकर्णयो रमिजपो॑रित्यच् । उपपदसमासः । क्वचिन्नेति । बहुवग्रहणादिति भावः । कुरुचर इति । 'चरेष्टः' इत्यधिकरण उपपदेः चरेष्टः । उपपदसमासः । यद्यपि हलदन्तादित्यनुवृत्त्यैव सिद्धमिदं, तथापि बहुलग्रहणादेव सिद्धेहलदन्ता॑दिति नानुवर्तनीयमिति भावः । </p>
<h2>Padamanjari</h2>
<hr />
<p>index: 6.3.14
sutra: तत्पुरुषे कृति बहुलम्</p>
<hr />
<p>अत्रापि कृदन्तस्य ग्रहण्, न कृन्मात्रस्य, तत्र परतः सप्तम्या असम्भवत् इह कस्मान्न भवति - परमे कारके परमकारक इति उच्यते - अन्तरङ्गा कृत्प्रतिपाद्यक्रियानिमिता सप्तमी, इह तु क्रियान्तरनिमितापरमे कारके निधेहीति, तेन बहिरङ्गत्वान्नास्या ग्रहणम् ।  कुरुचर इति । हलदन्तात् इत्यधिकारमनाश्रित्यैतदुदादृतम् । विभाषाग्रहणे प्रकृते बहुलग्रहणं क्वचित् प्रकृत्यादीनामुपसंग्रहार्थम् । तेन कर्णेजपादावलुगेव, मद्रचरादौ लुगेव, ब्राह्मणाच्छ्ंअस्यादौ असप्तम्या अप्यलुक् । एवं च सर्वमेवालुक्प्रकरणमस्यैव प्रपञ्चः ॥</p></div>