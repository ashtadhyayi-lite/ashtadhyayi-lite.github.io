<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.2.141.html"><button class="muted-button">Prev 4.2.141</button></a>
        <a href="4.2.143.html"><button class="muted-button">Next 4.2.143</button></a>
        </nav><h2>Kashika</h2>
<hr />
<p>index: 4.2.142
sutra: कन्थापलदनगरग्रामहृदोत्तरपदात्</p>
<hr />
<p>देशे इत्येव, वृद्धातिति च। कन्थाद्युत्तरपदाद् देशवाचिनो वृद्धात् प्रातिपदिकाच् छः प्रत्ययो भवति शैषिकः। वाहीकग्रमादिलक्षणस्य प्रत्ययस्य अपवादः। दाक्षिकन्थीयम्। माहिकिकन्थीयम्। दाक्षिपलदीयम्। माहिकिपलदीयम्। दाक्षिनगरीयम्। माहिकिनगरीयम्। दाक्षिग्रामीयम्। माहिकिग्रामीयम्। दाक्षिहृदीयम्। माहिकिहृदीयम्।</p>
<h2>Siddhanta Kaumudi</h2>
<hr />
<p>index: 4.2.142
sutra: कन्थापलदनगरग्रामहृदोत्तरपदात्</p>
<hr />
<p>कन्थादिपञ्चकोत्तरपदाद्देशवाचिनो वृद्धाच्छः स्यात् । ठञ् ञिठादेरपवादः । दाक्षिकन्थीयम् । दाक्षिपलदीयम् । दाक्षिनगरीयम् । दाक्षिग्रामीयम् । दाक्षिहृदीयम् ॥</p>
<h2>Balamanorama</h2>
<hr />
<p>index: 4.2.142
sutra: कन्थापलदनगरग्रामहृदोत्तरपदात्</p>
<hr />
<p><b>कन्थापलदनगरग्रामहृदोत्तरपदात्</b> - कन्थापलद । ठञ्ञिठादेरपवाद इति । नगरान्तेरोपधेतो॑रिति वुञोऽपवादः । इतरत्रबाहीकग्रामेभ्यश्चे॑ति ठञ्ञिठयोरपवाद इति विवेकः । </p>
<h2>Padamanjari</h2>
<hr />
<p>index: 4.2.142
sutra: कन्थापलदनगरग्रामहृदोत्तरपदात्</p>
<hr />
<p>अन्तग्रहणेनैव सिद्धम्, नार्थ उतरपदग्रहणेन । न च बहुच्पूर्वे प्रसङ्गः,'प्राचां देशे'  इत्यधिकारात् ॥</p></div>