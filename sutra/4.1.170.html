<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.169.html">
            <button class="muted-button">Prev 4.1.169</button>
        </a>
        <a href="4.1.171.html">
            <button class="muted-button">Next 4.1.171</button>
        </a>
        </nav><h2>Kashika</h2>
<hr />
<p>index: 4.1.170
sutra: द्व्यञ्मगधकलिङ्गसूरमसादण्</p>
<hr />
<p>जनपदशब्दात् क्षत्रियाभिधायिनो द्व्यचः, मगध कलिङ्ग सूरमस इति एतेभ्यश्च अपत्ये अण् प्रत्ययो भवति। अञोऽपवादः। आङ्गः। वाङ्गः। अपुण्ड्रः सौह्मः। मगधः। कालिङ्गः। सौरमसः। तस्य राजनि इत्येव, आङ्गो राजा।</p>
<h2>Siddhanta Kaumudi</h2>
<hr />
<p>index: 4.1.170
sutra: द्व्यञ्मगधकलिङ्गसूरमसादण्</p>
<hr />
<p>अञोऽपवादः । द्व्यच् । आङ्गः । वाङ्गः । सौह्मः । मागधः । कालिङ्गः । सौरमसः । तस्य राजन्यप्येवम् ॥</p>
<h2>Balamanorama</h2>
<hr />
<p>index: 4.1.170
sutra: द्व्यञ्मगधकलिङ्गसूरमसादण्</p>
<hr />
<p><em>द्व्यञ्मगधकलिङ्गसूरमसादण्</em> - द्व्यञ्मगध । अञोऽपवाद इति । जनपदशब्दादिति विहितस्याऽञोऽपवाद इत्यर्थः । द्व्यजिति । 'उदाह्यियते' इति शेषः । अङ्ग, वङ्ग, सुहृ-इत्येते द्व्यचो देशक्षत्रियवाचिनः । अङ्गस्यापत्यमिति विग्रहः । तस्य राजन्यप्येवमिति । अङ्गादिदेशस्य राजेति विग्रहः ।</p></div>