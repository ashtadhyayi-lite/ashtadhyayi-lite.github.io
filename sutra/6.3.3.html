<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.3.2.html">
            <button class="muted-button">Prev 6.3.2</button>
        </a>
        <a href="6.3.4.html">
            <button class="muted-button">Next 6.3.4</button>
        </a>
        </nav><h2>Kashika</h2>
<hr />
<p>index: 6.3.3
sutra: ओजःसहोऽम्भस्तमसः तृतीयायाः</p>
<hr />
<p>ओजस् सहसम्भस् तमसित्येतेभ्य उत्तरस्याः तृतीयायाः अलुक् भवति उत्तरपदे। ओजसाकृतम्। सहसाकृतम्। अम्भसाकृतम्। तमसाकृतम्। अञ्जस उपसङ्ख्यानम्। अञ्जसाकृतम्। पुंसानुजो जनुषान्ध इति वक्तव्यम्। पुंसानुजः। जनुषान्धः।</p>
<h2>Siddhanta Kaumudi</h2>
<hr />
<p>index: 6.3.3
sutra: ओजःसहोऽम्भस्तमसः तृतीयायाः</p>
<hr />
<p>ओजसाकृतमित्यादि ।&lt;!अञ्जस उपसंख्यानम् !&gt; (वार्तिकम्) ॥ अञ्जसाकृतम् । आर्जवेन कृतमित्यर्थः ।&lt;!पुंसानुजो जनुषान्ध इति च !&gt; (वार्तिकम्) ॥ यस्याग्रजः पुमान् स पुंसानुजः । जनुषान्धो जात्यन्धः ॥</p>
<h2>Balamanorama</h2>
<hr />
<p>index: 6.3.3
sutra: ओजःसहोऽम्भस्तमसः तृतीयायाः</p>
<hr />
<p><em>ओजःसहोऽम्भस्तमसः तृतीयायाः</em> - ओजस् ।ओजस्,सहस्,अम्भस्,तमस्-एषां समाहारद्वन्द्वः । एभ्य परस्यास्तृतीयाया अलुक् स्यादुत्तरपदे इत्यर्थः । ओजसाकृतमिति ।कर्तृकरणे कृता बहुल॑मिति समासः । 'ओजो दीप्तौ बले' इत्यमरः । इत्यादीति ।सहसाकृतम्, 'अम्भसाकृतम्'तमसावृत्तम् । तमोवृत्तमिति तु असाध्वेव । शेषषष्ठआ वा समासः । अञ्जस उपसङ्ख्यानमिति । अञ्जश्शब्दात्तृतीयाया अलुक उपसङ्ख्यानमित्यर्थः । अञ्जसाकृतमिति । अञ्जश्शब्द आर्जवे वर्तते, यथा क्षेत्रज्ञोऽञ्जसा नयतीत्यादौ तथा दर्शनात् । तदाह -आर्जवेनेति । पुंसानुजः ।तृतीयाया अलुकि साधु॑रिति शेषः । यस्येति । यस्य पुमान् पूर्वजः स पुंसा हेतुना अनुजः कनीयान् इत्यर्थः । जनुषेति ।जनुर्जननजन्मानी॑त्यमरः जनुषा=जन्मना हेतुना अन्ध इत्यर्थः । फलितमाह — जात्यन्ध इति । ब्राआहृण्यादिजातितुल्याऽन्ध्वानित्यर्थः । उत्पत्तिप्रभृत्यन्ध इति यावत् । </p>
<h2>Padamanjari</h2>
<hr />
<p>index: 6.3.3
sutra: ओजःसहोऽम्भस्तमसः तृतीयायाः</p>
<hr />
<p>ओजःसहोग्भस्तमसस्तृतीयायाः ॥</p></div>