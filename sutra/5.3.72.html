<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.71.html">
            <button class="muted-button">Prev 5.3.71</button>
        </a>
        <a href="5.3.73.html">
            <button class="muted-button">Next 5.3.73</button>
        </a>
        </nav><h2>Kashika</h2>
<hr />
<p>index: 5.3.72
sutra: कस्य च दः</p>
<hr />
<p>ककारान्तस्य प्रातिपदिकस्य अकच्सन्नियोगेन दकारादेशो भवति। चकारः सन्नियोगार्थः। सामर्थ्याच् चाव्ययग्रहणमनुवर्तते, न सर्वनामग्रहणम्। ककारान्तस्य सर्वनाम्नोऽसम्भवात्। धिक् धकित्। हिरुक् हिरकुत्। पृथक् पृथकत्।</p>
<h2>Siddhanta Kaumudi</h2>
<hr />
<p>index: 5.3.72
sutra: कस्य च दः</p>
<hr />
<p>कान्ताव्ययस्य दकारोऽन्तादेशः स्यादकच्च ॥</p>
<h2>Balamanorama</h2>
<hr />
<p>index: 5.3.72
sutra: कस्य च दः</p>
<hr />
<p><em>कस्य च दः</em> - कस्य च दः । पूर्वसूत्रेअव्ययसर्वनाम्ना॑मिति समासनिर्देशेऽपि एकादेशे स्वरितत्वप्रतिज्ञाबलादव्ययग्रहणमेवात्राऽनुवर्तते ।कस्ये॑त्यत्र ककारादकार उच्चारणार्थः । ककारस्येति विवक्षितम् । तेनाऽव्ययस्य विशेषणात्तदन्तविधिः । तदाह — कान्ताव्ययस्येति । अकच्चेति । चकारेण तदनुकर्षादिति भावः । एतेन अकच्संनियोगशिष्ट एवाऽयं दकार इत्युक्तं भवति । अयमपि प्रागिवादधिकारः । </p>
<h2>Padamanjari</h2>
<hr />
<p>index: 5.3.72
sutra: कस्य च दः</p>
<hr />
<p>न सर्वनामग्रहणमिति। तदिङ्ग्रहणं चेति द्रष्टव्यम्; हेतोस्तुल्यत्वात्। अधोक्, अवक् इत्यादावसिद्धं कुत्वम्। शक्नोतिप्रभृतेर्यङ्लुकि लटि तिपीडभावे हल्ङ्यादिलोपे अशाशगित्यादौ छान्दसो यङे लुक्, च्छन्दसि च दृष्टानुविधानम्। धिगिति। ककारान्तत्वमव्ययस्य दर्शयति ॥</p></div>