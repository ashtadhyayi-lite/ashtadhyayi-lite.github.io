<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.2.66.html">
            <button class="muted-button">Prev 8.2.66</button>
        </a>
        <a href="8.2.68.html">
            <button class="muted-button">Next 8.2.68</button>
        </a>
        </nav><h2>Kashika</h2>
<hr />
<p>index: 8.2.67
sutra: अवयाःश्वेतवाःपुरोडाश्च</p>
<hr />
<p>अवयाः श्वेतवाः पुरोडाः इत्येते निपात्यन्ते। अवपूर्वस्य यजेः अवेतपूर्वस्य वहेः, पुरस् पूर्वस्य दाशतेः <em>मन्त्रे श्वेतवहोक्थशस्पुरोडाशो ण्विन्</em> [[3.2.71]], <em>अवे यजः</em> [[3.2.72]] इति ण्विनि कृते, श्वेतवहादीनां डस्पदस्य इति डस्प्रत्यये निपातनानि एतानि। किमर्थं तर्हि निपातनं यावता पूर्वेण एव रुः सिद्धः, दीर्घत्वमपि <em>अत्वसन्तस्य चाधातोः</em> [[6.4.14]] इति? सम्बुद्धौ दीर्घार्थम् एते निपात्यन्ते। <em>अत्वसन्तस्य चाधातोः</em> [[6.4.14]] इत्यत्र हि असम्बुद्धौ इति वर्तते। हे अवयाः। हे श्वेतवाः। हे पुरोडाः। चकारोऽनुक्तसमुच्वयार्थः। हे उक्थशाः।</p>
<h2>Siddhanta Kaumudi</h2>
<hr />
<p>index: 8.2.67
sutra: अवयाःश्वेतवाःपुरोडाश्च</p>
<hr />
<p>एते संबुद्धौ कृतदीर्घा निपात्यन्ते । चादुक्थशाः ॥ </p>
<h2>Padamanjari</h2>
<hr />
<p>index: 8.2.67
sutra: अवयाःश्वेतवाःपुरोडाश्च</p>
<hr />
<p>ण्विनि कृत इति । प्राप्त इत्यर्थः । श्वेतवहादीनां यत्र पदत्वं भात्रि तत्र ण्विनोऽपवादो डस् वक्तव्य इति हि तत्रार्थः, न पुनर्ण्विनन्तानां पदत्वे सति डस् वक्तव्य इति । ननु श्वेतवोभ्यामित्यादिसिद्ध्यर्थमवश्यं डस् वक्तव्यः, स चेदुच्यते नार्थोऽनेन, सान्तत्वात्पूर्वोणैव रुः सिद्धः, दीर्घत्वम् ठत्वसन्तस्यऽ इत्येव सिद्धम् ? तत्राह - सम्बुद्धौ दीर्घार्थमिति ॥</p></div>