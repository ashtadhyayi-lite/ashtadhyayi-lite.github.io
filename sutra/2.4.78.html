<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="2.4.77.html">
            <button class="muted-button">Prev 2.4.77</button>
        </a>
        <a href="2.4.79.html">
            <button class="muted-button">Next 2.4.79</button>
        </a>
        </nav><h2>Kashika</h2>
<hr />
<p>index: 2.4.78
sutra: विभाषा घ्राधेट्शाच्छासः</p>
<hr />
<p>घ्रा घेट् शा छा सा इत्येतेभ्य उत्तरस्य सिचः प्रस्मैपदेषु विभाषा लुग् भवति। धेटः पूर्वेण प्राप्ते विभाषार्थं वचनम्, परिशिष्टानामप्राप्ते। अघ्रात्, अघ्रासीत्। अधात्, अधासीत्। अशात्, अशासीत्। अच्छात्, अच्छासीत्। असात्, असासीत्। परस्मैपदेषु इत्येव, अघ्रासातां सुमनसौ देवदत्तेन।</p>
<h2>Siddhanta Kaumudi</h2>
<hr />
<p>index: 2.4.78
sutra: विभाषा घ्राधेट्शाच्छासः</p>
<hr />
<p>एभ्यः सिचो लुग्वा स्यात्परस्मैपदे परे । अधात् । अधाताम् । अधुः ॥</p>
<h2>Laghu Siddhanta Kaumudi</h2>
<hr />
<p>index: 2.4.78
sutra: विभाषा घ्राधेट्शाच्छासः</p>
<hr />
<p>एभ्यस्सिचो लुग्वा स्यात्परस्मैपदे परे। अशात्। अशाताम्। अशुः। इट्सकौ। अशासीत्। अशासिष्टाम्॥॥ {$ {! 6 छो !} छेदने $} ॥ छ्यति॥ {$ {! 7 षो !} अन्तकर्मणि $} ॥ स्यति। ससौ॥ {$ {! 8 दो !} अवखण्डने $} ॥ द्यति। ददौ। देयात्। अदात्॥॥ {$ {! 9 व्यध !} ताडने $} ॥</p>
<h2>Balamanorama</h2>
<hr />
<p>index: 2.4.78
sutra: विभाषा घ्राधेट्शाच्छासः</p>
<hr />
<p><em>विभाषा घ्राधेट्शाच्छासः</em> - चङभावपक्षे विशेषमाह —  विभाषा घ्रा ।ण्यक्षत्रियार्षे॑त्यतो लुगित्यनुवर्तते,गातिस्थे॑त्यतः सिचः परस्मैपदेष्विति, तदाह —  एभ्य इति । 'घ्रा गन्धोपादाने' 'धेट् पाने' 'शो तनूकरणे' 'छो छेदने'षो अन्तकर्मणि — एषां समाहारद्वन्द्वत्पञ्चम्येकवचनम् । शोप्रभृतीनां कृतात्त्वानां निर्देशः । धेटःगातिस्थाघुपे॑ति नित्यं प्राप्ते, अन्येषामप्राप्ते वचनम् । अधुरिति ।उस्यपदान्ता॑दिति पररूपम् । अधाः अधातमधात । अधामधाव अधाम ।</p>
<h2>Padamanjari</h2>
<hr />
<p>index: 2.4.78
sutra: विभाषा घ्राधेट्शाच्छासः</p>
<hr />
<p>विभाषा घ्राघेट्शाच्छासः॥ धेटः सानुबन्धकस्य निर्देश आत्वपरिहारार्थः।'धा'  इत्युच्यमाने प्रतिपदोक्तत्वाद्धाञ एव ग्रहणं स्यात्। ननु सत्यप्यनुबन्धो च्चारणेऽनुबन्धानामनेकान्तत्वात्'नानुबन्धकृतमनेजन्तत्वम्'  इत्युदीचां माङ् इतिवदात्वं प्राप्नोति? सत्यम्; अयमेव निर्देशो ज्ञापयति - सानुबन्धानुकरणे नावश्यकमात्वमिति। तेन सूत्राद्वहिरपि वेञः, धेटः, दैप इत्यादि प्रयोगोपपतिः। अघ्रासातामिति। कर्मण्यात्मनेपदम्, आताम्। सुमनसाविति।'स्त्रियः सुमनसः पुष्पम्'  इत्यमरसिंहः, ठप्सुमनस्समासिकतावर्षाणां बहुत्वं चऽ इति पाणिनीयं सूत्रम्। तद्वहुत्वं प्रायिकं मन्यते, एका च सिकता तैलदाने समर्थाऽ इति भाष्ये प्रयोगात्॥</p></div>