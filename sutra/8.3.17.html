<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.16.html"><button class="muted-button">Prev 8.3.16</button></a>
        <a href="8.3.18.html"><button class="muted-button">Next 8.3.18</button></a>
        </nav><h2 class="dev">भोभगोअघोअपूर्वस्य योऽशि</h2><p class="sname"><font color=blue>8-3-17 भोभगोअघोअपूर्वस्य यः अशि</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <font color="Maroon">रोः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p>भो-भगो-अघो-अपूर्वस्य पदस्य रोः अशि यः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p>भो-भगो-अघो एतेषाम् परस्य तथा पदान्ते विद्यमानस्य अवर्णात् परस्य रुँ इत्यस्य अश्-वर्णे परे यकारादेशः भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p>A रुँ which comes after भो/भगो/अघो or which comes after पदान्त अवर्ण is converted to यकार when followed by a letter from अश् प्रत्याहार.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p>भोर्भगोरघोरित्येवं पूर्वस्य अवर्णपूर्वस्य च रोः रेफस्य यकारादेशो भवति अशि परतः। भो अत्र। भगो अत्र। अघो अत्र। अभो ददाति। भगो ददाति। अघो ददाति। अपूर्वस्य क आस्ते, कयास्ते। ब्राह्मणा ददति। पुरुषा ददति। भोभगोअघोअपूर्वस्य इति किम्? अग्निरत्र। वायुरत्र। अश्ग्रहणं किम्? वृक्षः। प्लक्षः। न एतदस्ति, संहितायाम् इत्यनुवर्तते। तर्हि अश्ग्रहणमुत्तरार्थम्। <b>हलि सर्वेषाम्</b> <a href="8.3.22.html">8.3.22</a> इत्ययं लोपः अशि हलि यथा स्यात्, इह मा भूत्, वृक्षं वृश्चतीति वृक्षवृट्, तमाचष्टे यः स वृक्षवयति, वृक्षवयतेरप्रत्ययः वृक्षव् करोति। अथ तत्र एव अश्ग्रहणं कस्मान् न कृतम्? उत्तरार्थम्, <b>मोऽनुस्वारः</b> <a href="8.3.23.html">8.3.23</a> इति हल्मात्रे यथा स्यात्। <b>व्योर्लघुप्रयत्नतरः शाकटायनस्य</b> <a href="8.3.18.html">8.3.18</a>, <b>लोपः शाकल्यस्य</b> <a href="8.3.19.html">8.3.19</a> इत्येतच् च वृक्षव् करोति इत्यत्र मा भूतित्यश्ग्रहणम्। रोः इत्येव, प्रातरत्र। पुनरत्र।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p>एतत्पूर्वस्य रोर्यादेशः स्यादशि परे । असन्धिः सौत्रः ॥ लोपः शाकल्यस्य &lt;{SK67}&gt; । देवा इह । देवायिह । अशि किम् । देवाः सन्ति । यद्यपीह यत्वस्यासिद्धत्वाद्विसर्गो लभ्यते तथापि विसर्गस्य स्थानिवद्भावेन रुत्वाद्यत्वं स्यात् । नह्ययमल्विधिः । रोरिति समुदायरूपाश्रयणात् । भोस् भगोस् अघोस् इति सकारान्ता निपाताः । तेषां रोर्यत्वे कृते ॥</p>
<h2 id="laghukaumudi">Laghu Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p>एतत्पूर्वस्य रोर्यादेशोऽशि। देवा इह, देवायिह। भोस् भगोस् अघोस् इति सान्ता निपाताः। तेषां रोर्यत्वे कृते॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p>सूत्रार्थात् पूर्वम् बिन्दुद्वयं ज्ञातव्यम् - </p>
<ol>
<li>
<p>भोस्, भगोस्, अघोस् - एते त्रयः निपाताः सन्ति । <b>चादयोऽसत्वे</b> <a href="1.4.57.html">1.4.57</a> इत्यनेन निर्दिष्टः यः चादिगणः, सः आकृतिगणः अस्ति, अतः यद्यपि एतेषां शब्दानाम् तत्र उल्लेखः नास्ति, तथापि एते शब्दाः पण्डितैः चादिगणे समाविश्यन्ते ।</p>
</li>
<li>
<p>'अश्' इति कश्चन प्रत्याहारः । अस्मिन् प्रत्याहारे सर्वे स्वराः तथा मृदुव्यञ्जनानि समाविश्यन्ते ।</p>
</li>
</ol>
<p>अतः अस्य सूत्रस्य अर्थः अयम् - भोस्, भगोस्, अघोस् एतेषां शब्दानाम्  सकारस्य <b>ससजुषोः रुँः</b> <a href="8.2.66.html">8.2.66</a> इत्यनेन रुत्वे कृते तस्मात् अनन्तरमश्-वर्णः आगच्छति चेत् तस्य रुँ इत्यस्य यकारादेशः भवति । तथैव, पदान्त-अकारात् / पदान्त-आकारात्   परस्य रुँ-इत्यस्य अपि अश्-वर्णे परे यकारादेशः भवति ।</p>
<p>उदाहरणानि -</p>
<ol>
<li>'भोस् देवाः' इति स्थिते - </li>
</ol>
<p>→ भोरुँ देवाः [<b>ससजुषोः रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ भोय् देवाः [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ भो देवाः [<b>ओतो गार्ग्यस्य</b> <a href="8.3.20.html">8.3.20</a> इति यकारलोपः]</p>
<ol>
<li>'भगोस् मनुष्याः' इति स्थिते - </li>
</ol>
<p>→ भगोरुँ मनुष्याः  [<b>ससजुषोः रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ भगोय् मनुष्याः  [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ भगो मनुष्याः  [<b>ओतो गार्ग्यस्य</b> <a href="8.3.20.html">8.3.20</a> इति यकारलोपः]</p>
<ol>
<li>'अघोस् राक्षसाः' इति स्थिते - </li>
</ol>
<p>→ अघोरुँ राक्षसाः  [<b>ससजुषोः रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ अघोय् राक्षसाः  [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ अघो राक्षसाः  [<b>ओतो गार्ग्यस्य</b> <a href="8.3.20.html">8.3.20</a> इति यकारलोपः]</p>
<ol>
<li>'देव + जस् + गच्छन्ति'  इति स्थिते -</li>
</ol>
<p>→ देवास् गच्छन्ति [<b>प्रथमयोः पूर्वसवर्णः</b> <a href="6.1.102.html">6.1.102</a> इति पूर्वसवर्णदीर्घः आकारः]</p>
<p>→ देवारुँ  गच्छन्ति [<b>ससजुषोः रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ देवाय्  गच्छन्ति [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ देवा गच्छन्ति  [<b>लोपः शाकल्यस्य</b> <a href="8.3.19.html">8.3.19</a> इति यकारलोपः]</p>
<ol>
<li>'राम + सुँ + आसीत्' इति स्थिते -</li>
</ol>
<p>→ राम रुँ आसीत् [<b>ससजुषोः रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ रामय् आसीत् [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति रुँ-इत्यस्य य्-आदेशः]</p>
<p>→ राम आसीत् [<b>लोपः शाकल्यस्य</b> <a href="8.3.19.html">8.3.19</a> इति यकारलोपः] </p>
<p>ज्ञातव्यम्  -</p>
<ol>
<li>
<p>अनेन सूत्रेण उक्तः यकारादेशः रुँ-इत्यस्यैव भवति, केवलरेफस्य न । यथा - पुनर् + गच्छति = पुनर्गच्छति ।</p>
</li>
<li>
<p>उपरिनिर्दिष्टाभिः प्रक्रियाभिः प्रायः एतत् स्पष्टं भवेत् यत् यद्यपि अस्य सन्धेः नाम  'विसर्गलोप' इति सामान्यरूपेण दत्तमस्ति, तथाप्यत्र विसर्गस्य निर्माणमेव न भवति । विसर्गस्य निर्माणम् <b>खरवसानयोर्विसर्जनीयः</b> <a href="8.3.15.html">8.3.15</a> इत्यनेन खरि परे / अवसाने परे एव भवति । अत्र अग्रे अश्-वर्णः अस्ति, अतः अत्र रुँ-इत्यस्य यकारादेशः भवति, विसर्गः न ।</p>
</li>
<li>
<p><b>अतो रोरप्लुतादप्लुते</b> <a href="6.1.113.html">6.1.113</a> इत्यनेन  अकारात् परस्य रुँ-इत्यस्य अकारे परे उकारादेशः उच्यते । तथा च,  </p>
</li>
</ol>
<p><b>हशि च</b> <a href="6.1.114.html">6.1.114</a> इत्यनेन अकारात् परस्य रुँ-वर्णस्य हश्-वर्णे परे अपि उकारादेशः उच्यते । एते द्वे सूत्रे यद्यपि सपादसप्ताध्याय्याम् स्तः, तथापि <b>भोभगोअघोअपूर्वस्य योऽशि</b> <a href="8.3.17.html">8.3.17</a> इत्यस्य अपवादरूपेण एते द्वे सूत्रे कार्यं कुरुतः इति दीक्षितः सिद्धान्तकौमुद्याम् वदति । <b>भोभगोअघोअपूर्वस्य योऽशि</b> <a href="8.3.17.html">8.3.17</a> एतत् सूत्रम् एतयोः द्वयोः सूत्रयोः सिद्धमस्तीति आशयः ।</p>
<ol>
<li>
<p>अस्मिन् सूत्रे दीक्षितः वदति - असन्धिः सौत्रः । अत्र 'भो, भगो, अघो' एते 'भोस्, भगोस्, अघोस्' एतेषाम् अनुकरणार्थ ं प्रयुक्ताः ओकारान्तशब्दाः सन्ति इति मत्त्वा समस्तपदे तेषां पदत्वं स्वीकृत्य <b>एङः पदान्तादति</b> <a href="6.1.109.html">6.1.109</a> इत्यनेन पूर्वसवर्णादेशं कृत्वा 'भोभगोऽघोऽपूर्वस्य' इति भवेत्, परन्तु सौत्रत्वात् तादृशं कृतं नास्ति - इति दीक्षितस्य अभिप्रायः वर्तते । अयं पक्षः वस्तुतस्तु चिन्त्यः । भोस्, भगोस्, अघोस् इति एतेषां सकारान्तत्वं स्वीकृत्य तस्य रुत्वयकारलोपेषु कृतेषु तेषामसिद्धत्वात् <b>एङः पदान्तादति</b> <a href="6.1.109.html">6.1.109</a> इत्यस्य नैव प्रसक्तिः भवति - इत्येव साधुतरः पक्षः अस्ति । प्रौढमनोरमायां स्वयं दीक्षितेन अपि अयमेव पक्षः अङ्गीकृतः दृश्यते । </p>
</li>
<li>
<p>अस्मिन् सूत्रे अशि-ग्रहणम् स्थानिवद्भावेन विसर्गस्य यकारादेशः मा भूत् इति स्पष्टीकर्तुम् क्रियते । यथा - </p>
</li>
</ol>
<p>देवा  + जस् + सन्ति इत्यत्र -</p>
<p>→ देवास् + सन्ति  [<b>प्रथमयोः पूर्वसवर्णः</b> <a href="6.1.102.html">6.1.102</a> इति पूर्वसवर्णदीर्घः आकारः]</p>
<p>→ देवारुँ + सन्ति [<b>ससजुषो रुँः</b> <a href="8.2.66.html">8.2.66</a> इति पदान्तसकारस्य रुँत्वम् ]</p>
<p>→ देवाः सन्ति [<b>खरवसानयोर्विसर्जनीयः</b> <a href="8.3.15.html">8.3.15</a> इति विसर्गः]</p>
<p>इति स्थिते <b>स्थानिवदादेशोऽनल्विधौ</b> <a href="1.1.56.html">1.1.56</a> इत्यनेन विसर्गस्य स्थानिवद्वभावेन 'रुँ'त्वे प्राप्ते <b>भोभगोअघोअपूर्वस्य योऽशि</b> <a href="8.3.17.html">8.3.17</a> इति यकारादेशः मा भूत्, एतत् स्पष्टीक्तुमत्र (खर्-प्रत्याहारस्य विरुद्धः) 'अश्' स्वीकृतः अस्ति ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p><b>भोभगोऽघोऽपूर्वस्य योऽशि</b> - भोभगो ।रोस्सुपी॑त्यतोरो॑रि त्यनुवर्तते । भो भगो अघो अ इत्येषां द्वन्द्वः । एतो पूर्वे यस्मादिति बहुव्रीहिः । पूर्वशब्दश्च प्रत्येकं संबध्यते — भोपूर्वकस्य भगोपूर्वकस्य अघोपूर्वकस्य अकारपूर्वकस्य च रोरिति । तदाह — एतत्पूर्वकस्येति । अत्र सूत्रे भगो अघो इत्यत्र, अघो अपूर्वस्येत्यत्र च एङः पदान्तादतीति पूर्वरूपमाशङ्क्याह — असन्धिरिति । सन्ध्यभावः सूत्रप्रयुक्त इत्यर्थः ।कृतलब्धे॑त्यण् । देवाय् इह इति स्थिते सस्य रुः । तस्य अश्परकत्वाभावाद्यत्वं न । किन्तु विसर्गः ।विसर्जनीयस्य सः॑ । नन्विह अश्ग्रहणं व्यर्थम् । नच देवार् — सन्तीति स्थिते रेफस्य यत्वव्यावृत्त्यर्थं तदिति वाच्यं यत्वस्याऽसिद्धतया विसर्गे सति सत्वे देवास्सन्तीति सिद्धेरिति शङ्कते — यद्यपीति । परिहरति-तथापीति । अस्तु यत्वस्यासिद्धत्वाद्रेफस्य विसर्गः, तथापि तस्य स्थानिवद्भावेन रुत्वाद्यत्वं दुर्वारम् । अतोऽश्ग्रहणमावश्यकमिति भावः । ननु यत्वविधौ विसर्गस्य स्थानिवद्भावेन कथं रुत्वम् । अनल्विधाविति निषेधात् । विसर्गस्थानिभूतं रेफमाश्रित्य प्रवर्तमानस्य यत्वविधेः स्थान्यलाश्रयत्वादित्यत आह — न ह्रमल्विधिरिति । कुत इत्यत आह — रोरिति समुदायरूपाश्रयणादिति । यद्यपि यत्वविधिर्विसर्गस्थानिभूतं रेफमाश्रयति, तथापि नाऽल्विधिः । ह्रस्वत्वादिरूपवर्णमात्रवृत्तिधर्मपुरस्कारेण स्थान्यलाश्रयत्वस्य तत्र विवक्षितत्वात् । प्रकृते च यत्वविधी रुत्वेनैव रेफमाश्रयति नतु रेफत्वेन, तथा सति प्रातरत्रेत्यादावतिव्याप्तेः । रुत्वं च रेफोकारसमुदायधर्मो न तु रेफमात्रवृत्ति । अतो यत्वविधिर्विसर्गस्थानिभूतं न रेफं वर्णमात्रवृत्तिधर्मपुरस्कारेणाश्रयतीति नाल्विधिः । अतो यत्वे कर्तव्ये विसर्गस्य स्थानिवद्भावेन रुत्वाद्यत्वं स्यात् । अतोऽशीति परनिमित्तमाश्रितमिति भावः । निपाता इति । चादेराकृतिगणत्वादिति भावः । रोर्यत्वे कृत इति ।भोभगोअघो इत्यनेने॑ति शेषः । 'भोय्-अच्युत' इति स्थितेलोपश्शाकल्यस्ये॑ति न भवति, यकारस्य अपूर्वकत्वाऽभावात् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.17
sutra: भोभगोअघोअपूर्वस्य योऽशि</p>
<hr />
<p>अश्ग्रहणमनर्थकमन्यत्राभावात्, अशोऽन्यः खर्भवति, तत्र च'पूर्वत्रासिद्धम्'  इति यत्वस्यासिद्धत्वाद्विसर्जनीयेन भाव्यम्, कृते विसर्जनीये स्थानिवद्भावाद् रुग्रहणे ग्रहणात् स्यात्प्रसङ्ग इति चेत् ? न; अल्स्थानिकत्वात् । अत्र हि रोर्यो रेफस्य विसर्जनीयस्य स्थानी, न पुना रुरेव । किञ्च - यत्वस्याप्यस्य रोर्यो रेफः स एव स्थानी, न पुना रुरेव । तस्मादल्विधित्वादपि नास्ति स्थानिवद्भावः । संहिताधिकाराच्चावसाने यत्वं न भविष्यति, तस्मादश्ग्रहणमनर्थकम् ? इत्यत आह - अश्ग्रहणमुतरार्थमिति । एतदेव व्यनक्ति - हलि सर्वेषामिति । वृक्षवयतेरप्रत्यय इति । स पुनर्विच, न क्विप् । क्विपि हि एकदेशविकृतस्यानन्यत्वाद्वयति ग्रहणेन ग्रहणाद्वकारस्य सम्प्रसारणं स्यात् ।'लोपो व्योर्वलि'  इति वलोपः । स्थानिवत्वं च णेरत्र क्वौ लुप्तत्वान्न विद्यते । विचि तु णिलोपस्य स्थानिवद्भावाद्वलोपो नास्ति । सम्प्रसारणस्य त्वप्रसङ्ग एव ।'हलि सर्वेषाम्'  इत्यनेन तु लोपे कर्तव्ये'पूर्वत्रासिद्धे न स्थानिवत्'  इति स्थानिवत्वनिषेधाद् वलोपः स्यादिति विशेष्यते । अथ ककारे परतः'लोपो व्योः'  इति वलोपः कस्मान्न भवति, णिलोपस्य स्थानिवद्भावए नास्ति, पदान्तविधौ प्रतिषेधात्, वकारस्य पदान्तत्वात् ? नैष दोषः; भावसाधनस्त्वत्र विधिशब्दः, ततश्च पदान्ते विधीयमाने स्थानिवत्वनिषेधः । न च लोपः पदान्तः; तस्याभावरूपत्वात् । अथेति । यदि'हलि सर्वेषाम्'  इत्यत्राश्ग्रहणस्य प्रयोजनम्, तत्रैवं वक्तव्यम् -'हशि'  इति, तत्किं हल्ग्रहणं कृत्वाऽश्ग्रहणेन तद्विशेष्यत इति प्रश्नार्थः । एवकारो भिन्नक्रमः, तत्र हश्ग्रहणमेव कस्मान्न कृतमिति । उतरार्थमिति । यदि तत्र हश्ग्रहणÄ क्रियते,'मो' नुस्वारःऽ इत्यत्र पुनर्हल्ग्रहणं कर्तव्यम् । हल्मात्रे यथा स्यादिति । सर्वथोभाभ्यां ग्रहणाभ्यां न मुच्यामहे इति भावः । तथाप्यत्राश्ग्रहणानुरोधे प्रयोजनं वक्तव्यम् ? तदाह - व्योर्लघुप्रयत्नतर इति ॥</p></div>