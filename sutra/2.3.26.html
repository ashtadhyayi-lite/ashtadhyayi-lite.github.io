<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="2.3.25.html"><button class="muted-button">Prev 2.3.25</button></a>
        <a href="2.3.27.html"><button class="muted-button">Next 2.3.27</button></a>
        </nav><h2>Kashika</h2>
<hr />
<p>index: 2.3.26
sutra: षष्ठी हेतुप्रयोगे</p>
<hr />
<p>हेतोः प्रयोगः हेतुप्रयोगः। हेतुशब्दस्य प्रयोगे हेतौ द्योत्ये षष्ठी विभक्तिर्भवति। अन्नस्य हेतोर्वसति।</p>
<h2>Siddhanta Kaumudi</h2>
<hr />
<p>index: 2.3.26
sutra: षष्ठी हेतुप्रयोगे</p>
<hr />
<p>हेतुशब्दप्रयोगे हेतौ द्योत्ये षष्ठी स्यात् । अन्नस्य हेतोर्वसति ॥ </p>
<h2>Balamanorama</h2>
<hr />
<p>index: 2.3.26
sutra: षष्ठी हेतुप्रयोगे</p>
<hr />
<p><b>षष्ठी हेतुप्रयोगे</b> - षष्ठीहेतुप्रयोगे । हेतावित्यनुवर्तते । तदाह — हेतौ द्योत्ये इति । हेतुत्वे द्योत्ये इत्यर्थः । हेतुवाचकात्षष्ठीति फलितम् । 'हेतौ' इति तृतीयां बाधित्वा षष्ठी । हेतुप्रयोगे किम्  । अन्नेन वसति । हेतौ द्योत्ये इति किम्  । अन्नस्य ह्तोस्तुभ्यं नमः । अत्र युष्मच्छब्दान्न भवति । </p>
<h2>Padamanjari</h2>
<hr />
<p>index: 2.3.26
sutra: षष्ठी हेतुप्रयोगे</p>
<hr />
<p>षष्ठी हेतुप्रयोगे॥ हेतुशब्दस्येति। प्रयोगस्य शब्दधर्मत्वादेवमुक्तम्, न त्वनेनार्थग्रहणं व्यावर्त्यते; यर्यायप्रयोगेऽपि'निमितकारणहेतुषु'  इति वक्ष्यमाणेन षष्ठ।ल इष्टत्वात्। हेतुशब्दस्य प्रयोगे सति हेतुहेतुमद्भावलक्षणस्यैव सम्बन्धविशेषस्य नियमेन प्रतीतौ'हेतौ'  इति ततीयापवादो योगः॥</p></div>