<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.72.html"><button class="muted-button">Prev 1.1.72</button></a>
        <a href="1.1.74.html"><button class="muted-button">Next 1.1.74</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p>यस्य अचामादिः वृद्धिः, तत् वृद्धम् </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p>शब्दस्य प्रथमः स्वरः वृद्धिसंज्ञकः अस्ति चेत् तस्य शब्दस्य 'वृद्धः' इति संज्ञा भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p>A word whose first स्वर is वृद्धि is called 'वृद्ध'.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'वृद्ध' इति संज्ञा । यस्य शब्दस्य प्रथमः स्वरः 'वृद्धि'संज्ञकः अस्ति (इत्युक्ते, आकारः / ऐकारः / औकारः अस्ति), सः शब्दः 'वृद्ध' संज्ञां प्राप्नोति - इति अस्य सूत्रस्य आशयः । कानिचन उदाहरणानि एतानि - </p>
<ol>
<li>
<p>आत्मन्, शाला, राजन्, पाणिनिः  - एतेषां आदिस्वरः आकारः अस्ति अतः एते वृद्धसंज्ञकाः शब्दाः । </p>
</li>
<li>
<p>ऐरावत, वैनतेय, कैलास, वैदिक - एतेषां आदिस्वरः ऐकारः अस्ति अतः एते अपि वृद्धसंज्ञकाः शब्दाः । </p>
</li>
<li>
<p>औषधि, कौरव, शौनक, भौतिक - एतेषां आदिस्वरः औकारः अस्ति अतः एते अपि वृद्धसंज्ञकाः शब्दाः । </p>
</li>
</ol>
<p>शब्दस्य प्रथमः स्वरः प्रथमस्थाने एव स्यात् इति न आवश्यकम् - इति एतैः उदाहरणैः स्पष्टं स्यात् ।</p>
<p><title>प्रयोजनम्</title></p>
<p>'वृद्ध'संज्ञायाः प्रयोगं कृत्वा अष्टाध्याय्याम् अग्रे भिन्नाः विधयः उच्यन्ते । यथा, वृद्धसंज्ञकेभ्यः शब्देभ्यः <b>वृद्धाच्छः</b> <a href="4.2.114.html">4.2.114</a> इत्यनेन सूत्रेण तद्धितसंज्ञकः छप्रत्ययः भवति -</p>
<p><pr></p>
<p>पाणिनेः इदम् [तद्धितवृत्तिः]</p>
<p>--&gt; पाणिनि + छ [&lt;तस्येदम्<b> <a href="4.3.120.html">4.3.120</a> अस्मिन् अर्थे  'पाणिनेः' इति षष्ठीसमर्थात् _वृद्धात् छः</b> इति छ-प्रत्ययः। <b>कृत्तद्धितसमासाश्च</b> <a href="1.2.46.html">1.2.46</a> इति प्रातिपदिकसंज्ञा, <b>सुपो धातुप्रातिपदिकयोः</b> <a href="2.4.71.html">2.4.71</a> इति ङस्-प्रत्ययस्य लुक् ।]</p>
<p>--&gt; पाणिनि + ईय [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति छकारस्य 'ईय्'-आदेशः]</p>
<p>--&gt; पाणिन् + ईय [<b>यस्येति च</b> <a href="6.4.148.html">6.4.148</a> इति इवर्णलोपः]</p>
<p>--&gt; पाणिनीय</p>
<p></pr></p>
<p><title>प्रयोगः</title></p>
<p>'वृद्ध'संज्ञायाः प्रयोगः अष्टाध्याय्यां आहत्य चतुर्दशसु सूत्रेषु कृतः अस्ति -  </p>
<ol>
<li>
<p><b>वृद्धो यूना तल्लक्षणश्चेदेव विशेषःवृद्धः</b> <a href="1.2.65.html">1.2.65</a></p>
</li>
<li>
<p><b>अवृद्धाभ्यो नदीमानुषीभ्यस्तन्नामिकाभ्यः</b> <a href="4.1.113.html">4.1.113</a></p>
</li>
<li>
<p><b>वृद्धाट्ठक् सौवीरेषु बहुलम्</b> <a href="4.1.148.html">4.1.148</a></p>
</li>
<li>
<p><b>उदीचां वृद्धादगोत्रात्</b> <a href="4.1.157.html">4.1.157</a></p>
</li>
<li>
<p><b>प्राचामवृद्धात् फिन् बहुलम्</b> <a href="4.1.160.html">4.1.160</a></p>
</li>
<li>
<p><b>वृद्धस्य च पूजायाम्</b> <a href="4.1.166.html">4.1.166</a></p>
</li>
<li>
<p><b>वृद्धेत्कोसलाजादाञ्ञ्यङ्</b> <a href="4.1.171.html">4.1.171</a></p>
</li>
<li>
<p><b>वृद्धाच्छः</b> <a href="4.2.114.html">4.2.114</a></p>
</li>
<li>
<p><b>वृद्धात् प्राचाम्</b> <a href="4.2.120.html">4.2.120</a></p>
</li>
<li>
<p><b>अवृद्धादपि बहुवचनविषयात्</b> <a href="4.2.125.html">4.2.125</a></p>
</li>
<li>
<p><b>वृद्धादकेकान्तखोपधात्</b> <a href="4.2.141.html">4.2.141</a></p>
</li>
<li>
<p><b>नित्यं वृद्धशरादिभ्यः</b> <a href="4.3.144.html">4.3.144</a></p>
</li>
<li>
<p><b>वृद्धस्य च</b> <a href="5.3.62.html">5.3.62</a></p>
</li>
<li>
<p><b>प्रियस्थिरस्फिरोरुबहुलगुरुवृद्धतृप्रदीर्घवृन्दारकाणां प्रस्थस्फवर्बंहिगर्वर्षित्रब्द्राघिवृन्दाः</b> <a href="6.4.157.html">6.4.157</a></p>
</li>
</ol>
<p>अनुवृत्तिरूपेण तु अन्येषु सूत्रेषु अपि अस्याः संज्ञायाः प्रयोगः भवितुम् अर्हति ।</p>
<p>ज्ञातव्यम् - 'वृद्ध:' इयं संज्ञा <b>वृद्धिर्यस्याचामादिस्तद्वृद्धम्</b> <a href="1.1.73.html">1.1.73</a>, <b>त्यदादीनि च</b> <a href="1.1.74.html">1.1.74</a> तथा <b>एङ् प्राचां देशे</b> <a href="1.1.75.html">1.1.75</a> एतैः त्रिभिः सूत्रैः पाठ्यते । </p>
<p><title>वार्त्तिकम् - &lt;! वा नामधेयस्य वृद्धसंज्ञा वक्तव्या!&gt; ।</title></p>
<p>यः शब्दः नामरूपेण प्रयुज्यते, तस्य विकल्पेन वृद्धसंज्ञा भवति । यथा, 'देवदत्त' इति मनुष्यस्य नाम । 'मथुरा' इति ग्रामस्य नाम । 'गङ्गा' इति नद्याः नाम । एतेषां सर्वेषाम् आदिस्वरः यद्यपि वृद्धिसंज्ञकः नास्ति, तथापि अनेन वार्त्तिकेन एतेषाम् सर्वेषाम् विकल्पेन 'वृद्ध' इति संज्ञा भवति ।</p>
<h2 id="kashika">Kashika</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p>यस्य इति समुदाय उच्यते । अचां मध्ये यस्य वृद्धिसंज्ञक आदिभूतः, तच्छब्दरूपं वृद्धसंज्ञं भवति । अचाम् इति जातौ बहुवचनम् । शालीयः, मालीयः ; औपगवीयः, कापटवीयः । आदिः इति किम् ? सभासन्नयते भवः साभासन्नयनः । &lt;!वा नामधेयस्य वृद्धसंज्ञा वक्तव्या!&gt; - देवदत्तीयाः,  दैवदत्ताः । &lt;!गोत्रान्तादसमस्तवत्प्रत्ययो  भवतीति वक्तव्यम्!&gt; । घृतप्रधानो रौढिः घृतरौढिः, तस्य छात्रा घृतरौढीयाः ; ओदनप्रधानः पाणिनिः ओदनपाणिनिः,  तस्य छात्रा ओदनपाणिनीयाः ;  वृद्धाम्भीयाः ; वृद्धकाश्यपीयाः । &lt;!जिह्वाकात्यहरितकात्यवर्जम्!&gt; -  जैह्वाकाताः , हारितकाताः ॥</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p>यस्य समुदायस्याचां मध्ये आदिर्वृद्धिस्तद्वृद्धसंज्ञं स्यात् ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p>यस्य समुदायस्याचां मध्ये आदिर्वृद्धिस्तद्वृद्धसंज्ञं स्यात्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p><b>वृद्धिर्यस्याचामादिस्तद् वृद्धम्</b> - वृद्धिर्यस्य । अचामिति बहुत्वमनेकत्वोपलक्षणम् । तेन शालाशब्दस्यापि वृद्धत्वं सिध्यति । व्यपदेशिवत्त्वेन ज्ञाशब्दस्यापि वृद्धत्वम् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 1.1.73
sutra: वृद्धिर्यस्याचामादिस्तद् वृद्धम्</p>
<hr />
<p>समुदायस्यैवाचामादिः सम्भवतीति स एव यस्येत्यनेनोच्यत इत्याह - यस्येति समुदाय उच्यत इति । संज्ञिनिर्देशार्थं चेदम्; अन्यथा तच्छब्देन किं परामृश्यते, तदित्यस्यानुपादाने वृद्धेरेव सा वृद्धसंज्ञा स्यात् । अचां मध्य इत्यादि । अत्र यस्येत्यस्याचामित्यनेन सम्बन्धः, आदिश्च निर्धार्यते, वृद्धिर्विधेयो धर्मः । आदिशब्दश्चोपक्रमवचनः-उपक्रम्यत इत्युपक्रमः, प्रथम उच्चार्यत इत्यर्थः । यस्य समुदायस्य सम्बन्धिनामचां मध्ये प्रथमत उच्चार्यमाणो वृद्धिसंज्ञक इत्यर्थः । अचामिति जातौ बहुवचनमिति । तेन द्वयोरपि भवतीति भावः । एकस्यापि व्यपदेशिवद्भावाद् भवति । शालीय इति । अत्र समुदायस्य हलादित्वेऽप्यजपेक्षया प्रथमोऽच् वृद्धिरिति संज्ञा भवति । ननु च निर्द्धारणस्य तुल्यजातीयविषयत्वान्निर्द्धार्यमाण आदिरप्यजेव प्रतीयते, न वा आकारोऽच्; अक्षरसमाम्नायेऽनुपदेशात् । कथं तर्हि सोमपं ब्राह्मणकुलमिति अच्कार्यं ह्रस्वत्वं भवति; सवर्कणग्रहणात्, न त्वच्त्वात् । इहापि तर्हि सवर्णग्रहणाभावात्प्रतीयते । अस्तु, तथाप्रतीयमान एव सवर्णं ग्रहीष्यति यथाज्ग्रहणे मघ्यवर्तीकारादिः । किञ्च-अचामिति निर्द्धारणाअश्रये तावदकारस्योच्चारितत्वाद् आकारोऽपि प्रतीयते । तेन निर्द्धार्यमाणस्याप्याकारादेस्तथाभूतमेवाच्त्वं प्रतीयत इति यत्किञ्चिदेतच्चोद्यम् । वा नामधेयस्येति । नामधेयशब्दः साङ्केतिकेषु रुढः । देवदतीया इति । काश्यादिषु देशवाची देवदतशब्दः पठ।ल्ते । 'एङ् प्राचां देशे' इति वृद्धसंज्ञकः काश्यादिभिः साहचर्यादित्यदेशवाचिनश्च्छ एव भवति । वाहीकग्रामवाचिनो।षपि देवदकतशब्दसर्यानादित्वेनासाङ्केतिकत्वाद् अप्राचां देशवाचित्वाच्च वृद्धसंथज्ञाया अभावात् काश्यादिलक्षणौ ठञ्ञिठौ न भवतः । गोत्रान्तादित्यादि । गोत्रशब्देन गोत्रप्रत्ययान्तं गृह्यते, तदन्तादसमस्तवत् केवलात् गोत्रान्ताद्यः प्रत्ययो भवति स एव तदन्तादपि भवतीत्यर्थः ।  घृतरौढैइया इति । रूढऋस्यापत्यम् 'अत इञ्' शौषिकेष्वर्थेष्विञश्चेत्यणः ङ द्व्यचः प्राच्यभरतेषु' इति निषेधाद् 'वृद्धाच्छः' । एवं वृद्धाम्भीयाः-अम्भसोऽपत्यम् शम्भूयोऽम्भसोः सलोपश्च' इति बाह्वादिषु पाठादिञ्, सलोपश्च । ओदनपाणिनीया इति । पणिनोऽपत्यमित्यण् 'गाथिविदथि' इति प्रकृतिभावात् 'टेः'चेति टिलोपाभावः, पाणिनस्यापत्यं पणिनो युवेति इञ्, तस्य छात्रा इति विवक्षिते 'यूनि लुग्' इति इञो लुकि कृतेऽपि प्रत्ययलक्षणेन 'इञश्च' इत्यण् प्राप्तो गोत्राधिकारान्न भवति । 'कण्वादिभ्यो गोत्रे ' इत्यत्र तावत् पारिभाषिकं गोत्रं गृह्यते तदेव 'इतश्च' इत्यत्राप्यनुवर्तते, तेन यूनीञ् न भवति । कश्यपशब्दो बिदादिः, कतशब्दो गर्गादिः, जिह्वाचपलो हरितभक्षश्च कात्यस्ततोऽणेन भवति । कः पुनरत्र प्रत्ययातिदेशप्रस्तावः, यावता शेषाधिकारे प्राग्दीव्यतोऽणेत्र चैतद्वक्तव्यम् ? सत्यम्; कैश्चितु गौत्रान्तस्य वृद्धसंज्ञा विहिता, एवमपि वृद्धाम्भीया इति सिद्धेः । वार्तिककारस्तु - 'वृद्धसंज्ञायां सत्यां पिङ्गलकाणवस्य छात्राः पैङ्गलकाण्वा इति 'वृद्धाच्छः' स्यात् । प्रत्ययातिदेशे तु 'कण्वादिभ्यो गोत्रे' इत्यण् लभ्यते' इति मन्यमानः पूर्ववाक्येन परमतमुपन्यस्यानेन वाक्येन निरस्यति स्म; तदेव पठितं वृत्तिकारेण ॥</p></div>