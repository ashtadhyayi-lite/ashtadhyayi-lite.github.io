<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.2.133.html">
            <button class="muted-button">Prev 5.2.133</button>
        </a>
        <a href="5.2.135.html">
            <button class="muted-button">Next 5.2.135</button>
        </a>
        </nav><h2>Kashika</h2>
<hr />
<p>index: 5.2.134
sutra: वर्णाद्ब्रह्मचारिणि</p>
<hr />
<p>वर्णशब्दातिनिः प्रत्ययो भवति मत्वर्थे समुदायेन चेद् ब्रह्मचारी भण्यते। ब्रह्मचारि इति त्रैवर्णिकोऽभिप्रेतः। स हि विद्याग्रहणार्थमुपनीतो ब्रहम चरति, नियममासेवते इत्यर्थः। वर्णी, वर्णिनौ, वर्णिनः। ब्रह्मचारिणि इति किम्? वर्णवान्। ब्राह्मणादयस्त्रयो वर्णा वर्णिनः उच्यन्ते।</p>
<h2>Siddhanta Kaumudi</h2>
<hr />
<p>index: 5.2.134
sutra: वर्णाद्ब्रह्मचारिणि</p>
<hr />
<p>वर्णी ॥ </p>
<h2>Balamanorama</h2>
<hr />
<p>index: 5.2.134
sutra: वर्णाद्ब्रह्मचारिणि</p>
<hr />
<p><em>वर्णाद्ब्रह्मचारिणि</em> - वर्णाद्ब्राहृचारिणि । वर्णशब्दान्मत्वर्थे इनिरेव, समुदायेन ब्राहृचारिणि गम्ये इत्यर्थः । वर्णीति । वर्णः=ब्राआहृणादितत्तद्वर्णोचितवसन्तादिकाले उपनयनम्, सोऽस्यास्तीति विग्रहः । </p>
<h2>Padamanjari</h2>
<hr />
<p>index: 5.2.134
sutra: वर्णाद्ब्रह्मचारिणि</p>
<hr />
<p>ब्रह्मचारीति त्रैवर्णिकोऽभिमत इति। यद्यपि गुरुकुलवासिनि प्रथमाश्रमे ब्रह्मचारिशब्दः प्रसिद्धः, तथापीह लक्ष्यानुरोधात्रैवर्णिकमात्रमभिमतः, न त्वाश्रम इत्यर्थः, तस्य कादाचित्कं व्रह्मचर्ययोगं दर्शयति। स हीति। ब्रह्म चरतीति ब्रह्मचारी, ब्रह्मौवेदः। इह तु तदध्ययनार्थो नियमविशेषोऽभिमत इत्याह - नियममिति। तत्र ब्रह्मचारीति'व्रते'  इति णिनिः। ब्रह्मचारिशब्दस्य मुख्यार्थपरित्यागेन त्रैवर्णिकमात्रपरत्वे कारणमाह - ब्राह्मणादयस्त्रयो वर्णा इति ॥</p></div>