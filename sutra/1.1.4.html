<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.3.html"><button class="muted-button">Prev 1.1.3</button></a>
        <a href="1.1.5.html"><button class="muted-button">Next 1.1.5</button></a>
        </nav><h2 class="title">न धातुलोप आर्धधातुके</h2><p class="sname"><font color=blue>1-1-4 न धातुलोपः आर्धधातुके</font> <font color="DeepPink"> इकः गुणवृद्धी</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.4
sutra: न धातुलोप आर्धधातुके</p>
<hr />
<p>आर्धधातुके धातुलोपे इकः गुणवृद्धी  न</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.4
sutra: न धातुलोप आर्धधातुके</p>
<hr />
<p>यः आर्धधातुकप्रत्ययः धातोः कस्यचन अंशस्य लोपम् करोति, सः आर्धधातुकप्रत्ययः अवशिष्टस्य अंशस्य इक्-वर्णस्य गुणं वृद्धिं वा न करोति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.4
sutra: न धातुलोप आर्धधातुके</p>
<hr />
<p>If a part of धातु gets removed due to an आर्धधातुक प्रत्यय, then that प्रत्यय cannot cause any  गुण or वृद्धि on the इक् letter of the remaining part of that धातु.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.4
sutra: न धातुलोप आर्धधातुके</p>
<hr />
<p>धात्वेकदेशो धातुः, तस्य लोपो यस्मिन्नार्धधातुके, तदार्धधातुकं धातुलोपं, तत्र ये गुणवृद्धी प्राप्नुतस्ते न भवतः । लोलुवः, पोपुवः, मरीमृजः । लोलूयादिभ्यो यङन्तेभ्यः पचाद्यचि <a href="3.1.134.html">3.1.134</a> विहिते <b>यङोऽचि च</b> <a href="2.4.74.html">2.4.74</a> इति यङो लुकि कृते तमेवाचमाश्रित्य ये गुणवृद्धी प्राप्ते तयोः प्रतिषेधः । धातुग्रहणं किम् ? लूञ्, लविता, रेडसि, पर्णं नयेः । अनुबन्धप्रत्ययलोपे मा भूत् । रिषेर्हिंसार्थस्य विच्प्रत्ययलोप उदाहरणं रेडिति । आर्धधातुके इति किम् ? 'त्रिधा बद्धो वृषभो रोरवीति' (ऋग्वेदः  4.58.3) - सार्वधातुके मा भूत् । इक इत्येव - अभाजि, रागः । बहुव्रीहिसमाश्रयणं किम् ? क्नोपयति, प्रेद्धम् ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.4
sutra: न धातुलोप आर्धधातुके</p>
<hr />
<p>धात्वंशलोपनिमित्ते आर्धधातुके परे इको गुणवृद्धी न स्तः इति नेह निषेधः । तिबादीनामनार्धधातुकत्वात् । तोतोर्ति । हलि च &lt;{SK354}&gt; इति दीर्घः । तोतूर्तः । तोतूर्वति । तोथोर्ति । दोदोर्ति । दोधोर्ति । मुर्छा । मोमूर्च्छीति । मोमोर्ति । मोमूर्तः । मोमूर्छतीत्यादि । आर्धधातुक इति विषयसप्तमी । तेन यङि विवक्षिते अजेर्वी । वेवीयते । अस्य यङ्लुङ्नास्ति । लुकापहारे विषयत्वाभावेन वीभावस्याप्रवृत्तेः ॥। इति तिङन्तयङ्लुक्प्रकरणम् ।</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.4
sutra: न धातुलोप आर्धधातुके</p>
<hr />
<p>धातोः विहितः कश्चित् आर्धधातुकप्रत्ययः यदि तस्य धातोः कस्यचन अंशस्य लोपस्य निमित्तम् भवति, तर्हि तादृशे लोपे कृते अवशिष्टस्य अंशस्य यः इक्-वर्णः, तस्य गुणस्य/वृद्धेः निमित्तम् सः आर्धधातुकप्रत्ययः न भवति — इति अस्य सूत्रस्य आशयः । </p>
<p><b>अस्य सूत्रस्य प्रयोगः यङ्-लुगन्तप्रक्रियायाम् एव दृश्यते</b> ।  द्वे उदाहरणे एतादृशे —</p>
<p><hl>1. लुञ्-धातोः यङ्लुगन्तप्रक्रियायाम् अस्य सूत्रस्य गुणनिषेधार्थम् प्रयोगः —</hl></p>
<p><qt>लूञ् (छेदने)</qt> अस्मात् धातोः <qt>पुनः पुनः लूनाति</qt> अस्मिन् अर्थे <b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a>  इत्यनेन यङ्-प्रत्ययः भवति । अस्य प्रयोगेण <qt>लोलूय</qt> इति आतिदेशिकः धातुः सिद्ध्यति । अस्मात् धातोः <b>नन्दिग्रहिपचादिभ्यो ल्युणिन्यचः</b> <a href="3.1.134.html">3.1.134</a> इत्यनेन कर्त्रर्थे यदा <qt>अच्</qt>-प्रत्ययः विधीयते, तदा प्रक्रियायाम्  अच्-प्रत्ययम् निमित्तरूपेण स्वीकृत्य लोलूय-धातोः <qt>य</qt>-इत्यस्य लोपः भवति । एतादृशे लोपे कृते अवशिष्टे अंशे विद्यमानस्य लकारोत्तस्य उकारस्य <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन प्राप्तः गुणः प्रकृतसूत्रेण निषिध्यते । प्रक्रिया एतादृशी —</p>
<p><pr></p>
<p>लूञ् (छेदने, क्र्यादिः, &lt;{9.16}&gt;)</p>
<p>→ लू + यङ् + अच् [<b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a>  इत्यनेन यङ् । ततः कर्त्रर्थे <b>नन्दिग्रहिपचादिभ्यो ल्युणिन्यचः</b> <a href="3.1.134.html">3.1.134</a> इति अच्-प्रत्ययः]</p>
<p>→ लू + अच् [<b>यङोऽचि च</b> <a href="2.4.74.html">2.4.74</a> इत्यनेन अच्-प्रत्यये परे यङ्-प्रत्ययस्य लुक्-भवति । <b>अन्तरङ्गत्वात् अयं लुक् द्वित्वकार्यात् पूर्वं विधीयते</b> । ततः <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन लुप्त-प्रत्ययं निमित्तरूपेण स्वीकृत्य तन्निमित्तकम् द्वित्वं भवति ।]</p>
<p>→ लू + लू +  अ [<b>सन्यङोः</b> <a href="6.1.9.html">6.1.9</a> इत्यनेन अङ्गस्य एकाच्-अवयवस्य द्वित्वम् भवति । द्वित्वे कृते प्रथमस्य 'लू' इत्यस्य <b>पूर्वोभ्यासः</b> <a href="6.1.4.html">6.1.4</a> इत्यनेन अभ्याससंज्ञा भवति ।]</p>
<p>→ लो + लू + अ [<b>गुणो यङ्लुकोः</b> <a href="7.4.82.html">7.4.82</a> यङ्लुकि कृते  इगन्तस्य अभ्यासस्य गुणः ओकारः भवति ।]</p>
<p>→ लो + ल् उवङ् + अ [ <b>अचि श्नुधातुभ्रूवाम् य्वोः इयङ्-उवङौ</b> <a href="6.4.77.html">6.4.77</a> इत्यनेन लू-इत्यस्य उवङ्-आदेशः विधीयते । <b>ङिच्च</b> <a href="1.1.53.html">1.1.53</a> इति अयम्  अन्त्यादेशरूपेण विधीयते । वस्तुतः अत्र अच्-प्रत्ययं निमित्तरूपेण स्वीकृत्य <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन लू-इत्यस्य ऊकारस्य गुणादेशः प्राप्नोति, परन्तु अयम् अच्-प्रत्ययः धातोः अंशस्य ('य' इत्यस्य) लोपस्य निमित्तम् अस्ति, अतः प्रकृतसूत्रेण अयं गुणः निषिध्यते । गुणाभावे इयङ्-आदेशः विधीयते ।]</p>
<p>→ लोलुव् + अ [ङकारस्य इत्संज्ञा, लोपः । वकारोत्तरः अकारः उच्चारणार्थः अस्ति, अतः तस्यापि लोपः भवति ।]</p>
<p>→ लोलुव ।</p>
<p></pr></p>
<p><hl>2. मृज्-धातोः यङ्लुगन्तप्रक्रियायाम् अस्य सूत्रस्य वृद्धिनिषेधार्थम् प्रयोगः —</hl></p>
<p><qt>मृजूँ (शुद्धौ)</qt> अस्मात् धातोः <qt>पुनः पुनः मार्ष्टि</qt> अस्मिन् अर्थे <b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a>  इत्यनेन यङ्-प्रत्ययः भवति । अस्य प्रयोगेण <qt>मरीमृज्य</qt> इति आतिदेशिकः धातुः सिद्ध्यति । अस्मात् धातोः <b>नन्दिग्रहिपचादिभ्यो ल्युणिन्यचः</b> <a href="3.1.134.html">3.1.134</a> इत्यनेन कर्त्रर्थे यदा <qt>अच्</qt>-प्रत्ययः विधीयते, तदा प्रक्रियायाम् अच्-प्रत्ययम् निमित्तरूपेण स्वीकृत्य मरीमृज्य-धातोः <qt>य</qt>-इत्यस्य लोपः भवति । एतादृशे लोपे कृते अवशिष्टे अंशे विद्यमानस्य मकारोत्तरस्य ऋकारस्य <b>मृजेर्वृद्धिः</b> <a href="7.2.114.html">7.2.114</a> इत्यनेन प्राप्तः वृद्धिः प्रकृतसूत्रेण निषिध्यते । प्रक्रिया एतादृशी —</p>
<p><pr></p>
<p>मृजूँ (शुद्धौ, अदादिः, &lt;{2.61}&gt;)</p>
<p>→ मृज् + यङ् + अच् [<b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a>  इत्यनेन यङ् । ततः कर्त्रर्थे <b>नन्दिग्रहिपचादिभ्यो ल्युणिन्यचः</b> <a href="3.1.134.html">3.1.134</a> इति अच्-प्रत्ययः]</p>
<p>→ मजृ + अच्   [<b>यङोऽचि च</b> <a href="2.4.74.html">2.4.74</a> इत्यनेन अच्-प्रत्यये परे यङ्-प्रत्ययस्य लुक्-भवति । <b>अन्तरङ्गत्वात् अयं लुक् द्वित्वकार्यात् पूर्वं विधीयते</b> । ततः <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन लुप्त-प्रत्ययं निमित्तरूपेण स्वीकृत्य तन्निमित्तकम् द्वित्वं भवति ।]</p>
<p>→ मृज् मृज्  अ [<b>सन्यङोः</b> <a href="6.1.9.html">6.1.9</a> इत्यनेन अङ्गस्य एकाच्-अवयवस्य द्वित्वम् भवति ।]</p>
<p>→ मृ मृज् + अ [<b>हलादिः शेषः</b> <a href="7.4.60.html">7.4.60</a> इति अभ्यासस्य हलादिः लुप्यते ।]</p>
<p>→ मर् मृज् + अ [<b>उरत्</b> <a href="7.4.66.html">7.4.66</a> इति ऋकारस्य अकारः । <b>उरण् रपरः</b> <a href="1.1.51.html">1.1.51</a> इति सः रपरः]</p>
<p>→‌ म मृज् + अ [<b>हलादिः शेषः</b> <a href="7.4.60.html">7.4.60</a> इति अभ्यासस्य हलादिः लुप्यते ।]</p>
<p>→ म रीक् मृज् + अ [<b>रीगृदुपधस्य च</b> <a href="7.4.90.html">7.4.90</a> इति अभ्यासस्य रीक्-आगमः । <b>आद्यन्तौ टकितौ</b> <a href="1.1.46.html">1.1.46</a> इति अन्त्यावयवः ।]</p>
<p>→‌ मरीमृज् + अ [ककारस्य इत्संज्ञा, लोपः । अत्र यङ्-प्रत्ययान्त-मरीमृज्य-शब्दस्य <b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा भवति ।]</p>
<p>→ मरीमृज [अत्र अच्-प्रत्ययं निमित्तरूपेण स्वीकृत्य <b>मृजेर्वृद्धिः</b> <a href="7.2.114.html">7.2.114</a> इत्यनेन मरीमृज्-इत्यस्य उपधा-ऋकारस्य गुणादेशः प्राप्नोति, परन्तु  गुणादेशस्य प्राप्तिः वर्तते, परन्तु अयम् अच्-प्रत्ययः धातोः अंशस्य ('य' इत्यस्य) लोपस्य निमित्तम् अस्ति, अतः प्रकृतसूत्रेण अयं वृद्धिः निषिध्यते ।]</p>
<p></pr></p>
<p><title>दलकृत्यम्</title></p>
<p><b>1. लोपे इति किमर्थम् ?</b> यदि धातोः कस्य अपि अंशस्य लोपः न भवति, तर्हि प्रकृतसूत्रेण गुणवृद्धिनिषेधः न हि क्रियते । यथा, <qt>भू</qt>-धातोः <qt>अनीयर्</qt>-प्रत्यये कृते कोऽपि लोपः न क्रियते, अतः अत्र <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन अवश्यम् गुणादेशः भवति, येन <qt>भवनीय</qt> इति रूपं सिद्ध्यति ।</p>
<p><b>2. धातोः इति किमर्थम् ?</b> यदि अन्यपदार्थस्य लोपः भवति (न हि धात्वंशस्य) तर्हि प्रकृतसूत्रेण गुणवृद्धिनिषेधः न क्रियते । यथा, <qt>रिष्  + विच्</qt> इत्यत्र प्रत्ययस्य सम्पूर्णरूपेण लोपः भवति । परन्तु अयम् धातुलोपः नास्ति, अतः अत्र एतादृशे लोपे कृते अपि प्रत्ययनिमित्तकम् गुणकार्यम् अवश्यं सम्भवति । प्रक्रिया इयम् —</p>
<p><pr></p>
<p>रिषँ (हिंसायाम्)</p>
<p>→ रिष् + विच् [<b>अन्येभ्योऽपि दृश्यन्ते</b> <a href="3.2.75.html">3.2.75</a> इति विच्-प्रत्ययः]</p>
<p>→‌ रिष् + ० [चकारस्य इत्संज्ञा, लोपः । वकारोत्तरः इकारः उच्चारणार्थः, तस्यापि लोपः भवति । अपृक्तवकारस्य <b>वेरपृक्तस्य</b> <a href="6.1.67.html">6.1.67</a> इति लोपः क्रियते ।]</p>
<p>→ रेष् [विच्-प्रत्ययस्य लोपे कृते अपि तल्लक्षणः गुणः अवश्यं भवति, अतः <b>सार्वधातुकार्धधातुकयोः</b> <a href="7.3.84.html">7.3.84</a> इति इकारस्य गुणादेशः विधीयते ।]</p>
<p>→ रेड् [<b>झलां जशोऽन्ते</b> <a href="8.2.39.html">8.2.39</a> इति जश्त्वम् ]</p>
<p>→ रेड् / रेट् [<b>वाऽवसाने</b>&gt; <a href="8.4.56.html">8.4.56</a> इति वैकल्पिकं चर्त्वम् ।]</p>
<p></pr></p>
<p><b>3. आर्धधातुके इति किमर्थम् ?</b> यदि धात्वंशस्य लोपः सार्वधातुकप्रत्ययम् निमित्तरूपेण स्वीकृत्य भवति, तर्हि तत्र प्रकृतसूत्रस्य प्रयोगः न क्रियते । यथा, भू-धातोः यङ्-प्रत्यये कृते, अग्रे लट्-लकारस्य प्रथमपुरुषैकवचनस्य प्रक्रियायाम् तिप्-इति सार्वधातुकप्रत्ययं निमित्तरूपेण स्वीकृत्य यङ्-प्रत्ययस्य लोपे कृते अपि अङ्गस्य इक्-वर्णस्य गुणः अवश्यम् भवति, यतः यङ्-प्रत्ययस्य लोपस्य निमित्तम् अत्र सार्वधातुकप्रत्ययः विद्यते, न हि आर्धधातुकप्रत्ययः । प्रक्रिया इयम् —</p>
<p><pr></p>
<p>भू (सत्तायाम्, भ्वादिः, &lt;{1.1}&gt;)</p>
<p>→ भू + यङ् + लट् [<b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a> इति यङ् । ततः <b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञायां जातायाम्, <b>वर्तमाने लट्</b> <a href="3.2.123.html">3.2.123</a> इति लट् ।]</p>
<p>→ भू + यङ् + तिप् [प्रथमपुरुषैकवचनस्य विवक्षायाम् <b>तिप्तस्झि..</b> इति तिबादेशः । अयम् यङ्लुकः अपेक्षया अन्तरङ्गः अस्ति अतः अयम् आदौ विधीयते ।]</p>
<p>→ भू + तिप् [<b>यङोऽचि च</b> <a href="2.4.74.html">2.4.74</a> इत्यत्र 'बहुलम्' इति अनुवृत्तिरूपेण स्वीकृत्य अच्-प्रत्ययं विना अपि, तिप्-प्रत्ययं निमित्तरूपेण स्वीकृत्य यङ्-प्रत्ययस्य लुक् भवति । लुकि कृते अपि <b>प्रत्ययलोपे प्रत्ययलक्षणम्</b> <a href="1.1.62.html">1.1.62</a> इत्यनेन प्रत्ययनिमित्तकम् द्वित्वकार्यम् अवश्यम् भवति ।]</p>
<p>→ भू + भू + ति [<b>सन्यङोः</b> <a href="6.1.9.html">6.1.9</a> इति अङ्गस्य एकाच्-अवयवस्य द्वित्वम् ।]</p>
<p>→ भो + भू + ति [<b>गुणो यङ्लुकोः</b> <a href="7.4.82.html">7.4.82</a> इत्यनेन यङ्-लुकि  इगन्तस्य अभ्यासस्य गुणः भवति ।]</p>
<p>→ भो + भू + शप् + ति [<b>कर्तरि शप्</b> <a href="3.1.68.html">3.1.68</a> इति शप्-विकरणप्रत्ययः]</p>
<p>→ भोभू + ति [यङ्लुगन्ताम् अदादिगणत्वं स्वीक्रियते, अतः <b>अदिप्रभृतिभ्यः शपः</b> <a href="2.4.72.html">2.4.72</a> इति शप्-प्रत्ययस्य लुक् भवति ।] </p>
<p>→ भोभो + ति [<b>सार्वधातुकार्धधातुकयोः</b> <a href="7.3.84.html">7.3.84</a> इति ऊकारस्य गुणः ।  तिप्-प्रत्ययं निमित्तरूपेण स्वीकृत्य यद्यपि यङ्-प्रत्ययस्य लुक् क्रियते, तथापि तिप्-प्रत्ययः सार्वधातुकः अस्ति, अतः तस्य विषये प्रकृतसूत्रं न हि प्रवर्तते । अतः यङ्लुकि कृते अपि अस्य प्रत्ययस्य आधारेण अङ्गस्य इक्-वर्णस्य गुणः अवश्यं भवति ।</p>
<p>→ बोभोति [<b>अभ्यासे चर्च</b> <a href="8.4.54.html">8.4.54</a> इति अभ्यासस्य जश्त्वम् ।]</p>
<p></pr></p>
<p><b>4. आर्धधातुके धातुलोपे इति किमर्थम् ?</b> यदि धातोः अंशस्य लोपः अवश्यं भवति परन्तु सः गुणवृद्धिविधायकम् आर्धधातुकप्रत्ययं निमित्तरूपेण स्वीकृत्य न हि भवति, अपितु अन्यत् निमित्तं स्वीकृत्य विधीयते, तर्हि तत्र प्रकृतसूत्रस्य प्रयोगः नैव भवति, अतः एतादृशस्य लोपस्य आधारेण आर्धधातुकप्रत्ययनिमित्तकः गुणः वृद्धिः वा नैव निषिध्यते । यथा, <qt>क्नूयीँ</qt> धातोः णिच्-प्रत्यये कृते अङ्गस्य पुक्-आगमः भवति; अस्मिन् आगमे परे धातोः अन्ते विद्यमानस्य यकारस्य <b>लोपो व्योर्वलि</b> <a href="6.1.66.html">6.1.66</a> इति लोपः विधीयते । अयं लोपः प्रत्ययनिमित्तकः नास्ति (वर्णनिमित्तकः अस्ति), अतः अस्मिन् लोपे कृते अपि अङ्गस्य ऊकारस्य गुणः अवश्यं विधीयते । प्रक्रिया इयम् —</p>
<p><pr></p>
<p>क्नूयीँ (शब्दे, उन्दने च, भ्वादिः, &lt;{1.558}&gt;)</p>
<p>→ क्नूय् + णिच् + अनीयर् [<b>हेतुमति च</b> <a href="3.1.26.html">3.1.26</a> इति प्रेरणार्थे णिच् । णिजन्तस्य <b>सनाद्यन्ता धातवः</b> <a href="3.1.32.html">3.1.32</a> इति धातुसंज्ञा । ततः <b>तव्यत्तव्यानीयरः</b> <a href="3.1.96.html">3.1.96</a> इति अनीयर्-प्रत्ययः]</p>
<p>→ क्नूय् + पुक् + इ + अनीय [<b>अर्तिह्रीव्लीरीक्नूयीक्ष्माय्यातां पुङ्णौ</b> <a href="7.3.36.html">7.3.36</a> इति पुगागमः । अयम् <b>आद्यन्तौ टकितौ</b> <a href="1.1.46.html">1.1.46</a> इति अन्त्यावयवरूपेण विधीयते ।]</p>
<p>→ क्नू + प् + इ + अनीय [यकारस्य <b>लोपो व्योर्वलि</b> <a href="6.1.66.html">6.1.66</a> इति लोपः भवति ।]</p>
<p>→ क्नो + प् + इ + अनीय [णिच्-प्रत्ययं निमित्तरूपेण स्वीकृत्य पुगन्तस्य अङ्गस्य उपधावर्णस्य <b>पुगन्तलघूपधस्य च</b> <a href="7.3.86.html">7.3.86</a> इति गुणः भवति । पूर्वं जातः यकारलोपः प्रत्ययनिमित्तकः नास्ति, अतः यकारलोपे कृते अपि प्रकृतसूत्रं न प्रवर्तते, अतः अत्र गुणः नैव निषिध्यते । ]</p>
<p>→ क्नोपनीय</p>
<p></pr></p>
<p><b>5. इकः इति किमर्थम् ?</b> प्रकृतसूत्रेण अङ्गस्य इक्-वर्णस्यैव गुणवृद्धी निषिध्येते, अन्यवर्णानाम् न । यथा, <qt>रन्ज्</qt> धातोः उपधानकारस्य घञ्-प्रत्यये <b>घञि च भावकरणयोः</b> <a href="6.4.27.html">6.4.27</a> इति सूत्रेण लोपः भवति । अस्मिन् लोपे कृते अपि घञ्-प्रत्ययनिमित्तकम् <b>अत उपधायाः</b> <a href="7.2.116.html">7.2.116</a> इति उपधावृद्धिकार्यम् अवश्यं सम्भवति, यतः अत्र अकारस्य वृद्धिः क्रियते, न हि इक्-वर्णस्य; अतश्च प्रकृतसूत्रेण अस्याः लोपः अपि न सम्भवति ।  प्रक्रिया इयम् —</p>
<p><pr></p>
<p>रन्जँ (रागे, भ्वादिः, &lt;{1.1154}&gt;)</p>
<p>→ रन्ज् + घञ् [<b>भावे</b> <a href="3.3.18.html">3.3.18</a> इति घञ्]</p>
<p>→ रन्ज् + अ [इत्संज्ञालोपः]</p>
<p>→ रन्ग् + अ [<b>चजोः कु घिण्ण्यतोः</b> <a href="7.3.52.html">7.3.52</a> इति कुत्वम्]</p>
<p>→ रग् + अ [<b>घञि च भावकरणयोः</b> <a href="6.4.27.html">6.4.27</a> इति उपधानकारलोपः]</p>
<p>→ राग् + अ [<b>अत उपधायाः</b> <a href="7.2.116.html">7.2.116</a> इति उपधावृद्धिः ।इयं वृद्धिः प्रकृतसूत्रेण न बाध्यते, यतः इयम् इक्-वर्णस्य स्थाने नैव उच्यते ।</p>
<p>→ राग</p>
<p></pr></p>
<p><title>अनुबन्धलोपः धात्वंशलोपः न, सः आर्धधातुकप्रत्ययनिमित्तकः अपि न </title></p>
<p>&lt;ऽअनेकान्ताः अनुबन्धाःऽ&gt; इत्यनया परिभाषया धातौ विद्यमानाः अनुबन्धाः धात्ववयवरूपेण नैव स्वीक्रियन्ते । अपि च, तेषाम् लोपः अनिमित्तकः अस्ति, सः च प्रत्ययविधानात् पूर्वम् एव भवति । अतः आर्धधातुकप्रत्ययम् अस्य लोपस्य निमित्तरूपेण नहि स्वीकर्तुं शक्यते । अतः अनुबन्धलोपस्य विषये प्रकृतसूत्रं नैव प्रयुज्यते ।</p>
<p><title>भाष्ये सूत्रस्य प्रत्याख्यानम्</title></p>
<p>भाष्यकारेण प्रकृतसूत्रम् अनावश्यकम् उक्त्वा तस्य प्रत्याख्यानम् कृतम् अस्ति । तदर्थम् भाष्यकारः <hl>अकारलोपे कृते तस्य स्थानिवद्भावात् गुणवृद्धी न भविष्यतः</hl> इति ब्रूते । अस्य अर्थः अयम् —‌ आदौ भाष्यकारः <b>यस्य हलः</b> <a href="6.4.49.html">6.4.49</a> इति सूत्रस्य योगविभागं करोति । तत्र 'यस्य' इति शब्देन सह <b>अतो लोपः</b> <a href="6.4.48.html">6.4.48</a> इति सम्पूर्णं सूत्रम् अनुवर्त्य <b>यस्य अतः लोपः</b> इति नूतनं सूत्रं सिद्ध्यति । अस्य सूत्रस्य अर्थः — <b>यङ्-प्रत्ययस्य अकारस्य लोपः भवति</b>—‌ इति क्रियते । एतादृशम् अकारस्य लोपे कृते, ततः <b>यङोऽचि च</b> <a href="2.4.74.html">2.4.74</a> इति यकारस्यापि लोके कृते, अग्रे विद्यमानम् अच्-प्रत्ययम् अच्-प्रत्ययं निमित्तरूपेण स्वीकृत्य <b>सार्वधातुकार्धधातुकयोः</b> <a href="7.3.84.html">7.3.84</a> इति अङ्गस्य गुणे प्राप्ते; लुप्त-अकारस्य स्थानिवद्भावेन अयं गुणः नैव सम्भवति । प्रक्रिया एतादृशी —</p>
<p><pr></p>
<p>लूञ् (छेदने, क्र्यादिः, &lt;{9.16}&gt;)</p>
<p>→ लू + यङ् + अच् [<b>धातोरेकाचो हलादे क्रियासमभिहारे यङ्</b> <a href="3.1.22.html">3.1.22</a>  इत्यनेन यङ् । ततः कर्त्रर्थे <b>नन्दिग्रहिपचादिभ्यो ल्युणिन्यचः</b> <a href="3.1.134.html">3.1.134</a> इति अच्-प्रत्ययः]</p>
<p>→ लू + य् +  अच् [<b>यस्य हलः</b> <a href="6.4.49.html">6.4.49</a> इत्यत्र योगविभागं कृत्वा, 'यस्य' इत्यत्र <b>अतो लोपः</b> <a href="6.4.48.html">6.4.48</a> इति सूत्रम् अनुवर्त्य <b>यस्य अतः लोपः</b> इति नूतनं सूत्रं सिद्ध्यति, येन यङ्-प्रत्ययस्य अकारस्य लोपः क्रियते । ]</p>
<p>→ लू + ० + अच् [<b>यङोऽचि च</b> <a href="2.4.74.html">2.4.74</a> इति यङ्-प्रत्ययस्य अवशिष्टस्य अंशस्य अपि लोपः भवति ।]</p>
<p>→ लू + लू +  अ [<b>सन्यङोः</b> <a href="6.1.9.html">6.1.9</a> इति द्वित्वम्]</p>
<p>→ लो + लू + अ [<b>गुणो यङ्लुकोः</b> <a href="7.4.82.html">7.4.82</a> इगन्तस्य अभ्यासस्य गुणः]</p>
<p>→ लो + ल् उवङ् + अ [ अत्र <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन लू-इत्यस्य ऊकारस्य गुणादेशः प्राप्नोति, परन्तु यङ्-प्रत्यस्य लुप्तः अकारः स्थानिवद्भावेन विधीय अन्तिम-ऊकारम् उपधास्थाने प्रेषयति, येन अत्र  <b>सार्वधातुकार्धधातुकयोः</b> <a href="7.3.84.html">7.3.84</a> इत्यनेन न हि कश्चन गुणः सम्भवति । गुणस्य अभावे <b>अचि श्नुधातुभ्रूवाम् य्वोः इयङ्-उवङौ</b> <a href="6.4.77.html">6.4.77</a> इत्यनेन लू-इत्यस्य उवङ्-आदेशः भवति । उवङ्-आदेशार्थम् अपि स्थानिवद्भावेन बाधः भवति, परन्तु तन्निवारणार्थम् <b>अचि श्नुधातुभ्रूवाम् य्वोः इयङ्-उवङौ</b> <a href="6.4.77.html">6.4.77</a> इत्यस्मिन् सूत्रे <b>दीङो युडचि क्ङिति</b> <a href="6.4.63.html">6.4.63</a> इत्यस्मात् 'अचि' इति पदम् अनुवर्त्य  अस्य सूत्रस्य — 'अजादि-प्रत्यये परे, अच्-प्रत्यये च परे उवङ्-आदेशः भवति' एतादृशः अर्थः क्रियते, येन विधानसामर्थ्यात् अत्र अवश्यम् उवङ्-आदेशः भवति ।]</p>
<p>→ लोलुव</p>
<p></pr></p>
<p>अनेन प्रकारेण भाष्यकारेण अत्र विविधाः कॢप्तीः उक्त्वा, अन्ते प्रकृतसूत्रम् अनावश्यकम् प्रतिपाद्य तस्य प्रत्याख्यानम् कृतम् अस्ति । अस्मिन् सन्दर्भे अधिकम् पिपठिषवः भाष्यम् प्रदीपोद्योतम् च पश्येयुः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.4
sutra: न धातुलोप आर्धधातुके</p>
<hr />
<p>'दुरीणो लोपश्च' दुःशब्द उपपदे इणो धातोरप्रत्ययो भवति, धातोश्च लोपः । दुःखेन ईयतेउप्राप्यते दूरमित्यत्र यद्यपि कृत्स्नस्य धातोर्लोपः संभवति, तथाप्येवंविषये गुणवृद्ध्योः प्राप्त्यभावादेकदेशे धातुशब्दो वर्तत इत्याह - धात्वेकदेश इति । 'धातुलोप' इति तत्पुरुषे सति आर्द्धधातुकग्रहणं लोपविशेषणम्, गुणवृद्धिविशेषणम्, उभयविषेषणं वा-इति त्रयः कल्पाः । तत्र यदि लोपविशेषणम् - आर्द्धधातुकनिमिते धातुलोपे सति यत्किञ्चिद् निमिते गुणवृद्धी न भवत इत्यर्थः स्यात् । ततश्च प्रेद्धम् इत्यत्र प्रपूर्वादिन्धेः क्तप्रत्यये तन्निमिते नलोपे सति प्राप्नुवत आद्गुणस्यापि निषेधः स्यात् । यद्यपीक इत्यनुवर्तते, तथापि द्वयोः षष्ठीनिर्द्दिष्टयोः स्थाने भवन्नन्यतरव्यपदेशं लभत इति स्यादेव । न चेह सूत्रे 'इक' इत्यस्य रूपपरत्वे प्रमाणमस्ति । उतरसूत्रे तु प्रमाणं वक्ष्यामः । ननु 'पूर्वं धातुः साधनेन युज्यते' इत्यस्मिन् दर्शने प्रथमोपनतक्तप्रत्ययापेक्षत्वादुपधालोपोऽन्तरङ्ग इति तदपेक्षः प्रतिषेधोऽप्यन्तरङ्गः, 'पूर्वं धातुरुपसर्गेण युज्यते' इति तु दर्शने प्रथमोपनतोपसर्गापेक्षत्वाद् गुणोऽन्तरङ्गः, ततश्च 'असिद्धं बहिरङ्गमन्तरङ्गे' इति प्रतिषेधो न भविष्यति ? नैतदस्ति; ङाजानन्तर्ये' इति निषेधात् । अथ गुणवृद्धिविशेषणमार्द्धधातुकग्रहणम्, ततोऽयमर्थः स्यात् - यत्किञ्चन निमिते धातुलोपे सत्यार्द्धधातुकनिमिते गुणवृद्धी न भवत इति ; तदा प्रेद्धमित्यत्र दोषो न, गुणस्यातन्निमितत्वात्; किन्तु क्नोपयतीत्यत्र 'क्नूयी शब्दे' इत्यस्माण्णिचि पुकि च यलोपे पुगन्तलक्षणस्य गुणस्य निषेधः स्याद् । अत उभयविशेषणम् - आर्द्धधातुकनिमिते धातुलोपे सत्यार्द्धधातुकनिमिते गुणवृद्धी न भवत इति । तत्र सकृच्छ्4%अतस्योभयविशेषणत्वमेव तावद् दुर्लभम् ? अथापि स्याद्, एवमपि लोपगुणवृद्धीनामेकार्द्धधातुकनिमितत्वं न लभ्यते । ततश्च विभज्यान्वाख्यानपक्षे भेद्यत इत्यत्र भिदेर्ण्यन्तात्कर्मणि यकि भिद् अ इ अ य इति स्थिते नित्यत्वात्पूर्वं णिलोपे कृते यकमपेक्ष्य प्रवृते? प्रत्ययलक्षणेन णिचमपेक्ष्य प्राप्नुवतो गुणस्य निषेधः स्याद्, द्वयोरप्यार्द्धधातुकनिमितत्वादिति तत्पुरुषे सति सर्वथा दोषं दृष्ट्वाऽऽह - ऽतस्य लोपो यस्मिन्निऽति । अस्मिन्पक्षे धातोर्लोपो यस्मिन्निति अन्यपदार्थभूतेनार्द्धधातुकेन लोपो विशेष्यते, साक्षाच्च गुणवृद्धी, धातोर्लोपो यस्मिन् तस्मिन्निति । एकार्द्धधातुकनिमितत्वं च लोपगुणवृद्धीनां लभ्यत इति न कश्चिद् दोषः । ऽते न भवतऽ इति । अनेन गुणवृद्ध्योरयं निषेधः, न पूर्वसूत्रव्यापारस्येति दर्शयति । पदोपस्थापनं हि पूर्वसूत्रव्यापारः । न चैवम्भूत आर्द्धधातुके तस्य प्रसङ्गः, 'दीधीवेवीटाम्' इति चासम्बद्धं स्यादुपस्थाननिषेधे । ऽलोलुवऽ इत्यादि । लूपूभ्यां यङ्, द्विर्वचनम्, 'गुणो यङ्लुकोः' गुणे निषिद्धे उवङ् । ऽमरीमृज ऽइति । 'रीगृदुपधस्य च' । लोलूयादिभ्य इत्यादिना सूत्रार्थमुदाहरणेषु दर्शयति । ननु च यङ्कारस्यातो लोपे कृते तस्या स्थानिवत्वादेव गुणवृद्धी न भविष्यतः, यथा - पापचक इति 'अत उपधायाः' इति वृद्धिः, न ह्यत्रानेन निषेधः सिध्यति, किं कारणम् ? अनिग्लक्षणत्वात् । नालोपो लभ्यते, 'यङेऽचि च ' इति समुदायलुका प्रतिपदविहितेन बाधितत्वात् । योगविभागात्सिद्धम् - अतो लोपो भवत्यार्द्धधातुके, ततो 'यस्य' य इत्यस्य समुदायस्य योऽकारस्तस्यापि लोपो भवति । किमर्थमिदम् ? विशेषविहितेन समुदायलुकाऽतो लोपो मा बाधीति । तेन स्थानिवत्वादेव गुणवृद्धी न भविष्यतः । यथैव तर्हि गुणवृद्धी न भवत एवं चेक्षियः, चेक्रियः, लोलुवः, तोष्टुअवः, सुश्रुव इतीयणुवङवप्यच्प्रत्ययमपेक्ष्य न स्याताम् । मा भूतामचि, य एव त्वसौ स्थान्यकारस्तदाश्रयौ भविष्यतः । स हि यकारे लुप्ते प्रत्ययसंज्ञकः । ननु क्षेत्रियः तोष्टुअव इत्यत्रान्तरङ्गानपि विधीन् बहिरङ्गो लुग् बाधत इति अकृत्सार्वधातुकयोर्दीर्घात् प्रागेव यङे लुकि कृते स्थानिवद्भावे सत्यपि चेक्षि अ अ, तोष्टुअ अ अ इति स्थिते स्थान्यकारेण सह लघूपधमङ्गं संजातमिति अच्प्रत्यये गुणः स्यादेव ; न अन्तरङ्गावियणुवङै भविष्यतः, अशिश्रियद् अदुद्रुवद् इति यथा । अतः स्थानिवत्वादेव सिद्धम्, नार्थोऽनेन ? उच्यते; सर्वत्र दीर्घान्तेषु ह्रस्वान्तेषु चेयणुवङेः कृतयोः पुनर्लघूपधलक्षणो गुणः प्राप्नोति । न च पुनरपि स्थानिवद्भावः, आदिष्टादचः पूर्वत्वात् । किञ्च यद्यतो लोपः क्रियेत, जङ्गम इत्यत्र 'गमहन्' इत्युपधालोपः स्यात् । अथात्रानङीति प्रतिषेधस्तर्हि दरीदृश इत्यत्र 'ऋदृशोः' इति गुणः स्याद्; देद्य इत्यत्र 'दीङे युडचि' इति युट् स्यात्; सनीस्रंसः, दनीध्वंस इत्यत्र 'अनिदिताम्' इत्युपधालोपः स्यात्; यायावर इत्यादिष्वाकारलोपः स्यात् । यदा पुनर्योगविभागमकृत्वा विशेषविहितः समुदायलुक् क्रियते, तदा हलचोरादेशस्य स्थानिवत्वाभावादुपधालोपादयो न भवन्तीत्यवश्यं समुदायस्य लुगेषितव्यः । एवं च लोलुव इत्यादावपि गुणवृद्धी स्यातामिति सूत्रमपि कर्तव्यम् ॥ ऽलूञ् लवितेऽति । प्रागेव धातुसंज्ञाया भवन्ननुबन्धलोपो धातुलोपो न भवति । ऽरेडसीऽति । 'रुष रिष हिंसायाम्' । 'अन्येभ्योऽपि दृश्यन्ते' इति विच्, वेरपृक्तस्य लोपः - न धातुलोपो भवति । नन्वसत्यपि धातुग्रहणे लुप्यतेऽस्मिन्नित्यधिकरणसाधनलोपशब्दस्याश्रयणादनैमितिकेऽनुबन्धप्रत्ययलोपे न भविष्यति । तत्र लोपशब्दो हि संज्ञाशब्दः, कथमस्याधिकरणसाधनता लभ्यते । ऽरोरवीतीऽति । 'रु शब्दे' यङ्लुकि तिपि रूपम् । नन्वसत्यप्यार्धधातुकग्रहणे धातोर्लोपो यस्मिन्निति बहुव्रीहिर्विज्ञास्यते, रोरवीतीत्यत्र च यङ्लुगनैमितिकः । न ह्यार्द्धधातुकग्रहणं बहुव्रीहित्वे प्रमाणम्; सत्यपि तस्मिंस्तत्पुरुषसम्भवात् । इदं तर्हि प्रयोजनम् - 'तुर्वी थुर्वी धुर्वी हिंसार्थाः', मुर्छा मोहसमुच्छ्राययोः, तेभ्यो यङ्लुगन्तेभ्यस्तिबादौ सार्वधातुके परतो राल्लोपे तोतोर्ति मोमोर्तीत्यादौ छरवोर्लोपस्य गुणस्य चैकनिमितत्वान्निषेधः स्यादेव । ऽइक इत्येवेऽति । इक इत्यस्यानुवृत्तिं प्रति न शङ्का कार्येत्येवशब्दस्यार्थः । अतः अभाजि, राग इति 'भञ्जेश्च चिणि', 'घञि च भावकरणयोः' इत्युपधालोपः ॥ प्रक्रियातर्कगहनप्रविष्टो हृष्टमानसः । हरदतहरिः स्वैरं विहरन् केन वार्यते ॥</p></div>