<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.4.12.html">
            <button class="muted-button">Prev 8.4.12</button>
        </a>
        <a href="8.4.14.html">
            <button class="muted-button">Next 8.4.14</button>
        </a>
        </nav><h2>Kashika</h2>
<hr />
<p>index: 8.4.13
sutra: कुमति च</p>
<hr />
<p>कवर्गवति च उत्तरपदे प्रातिपदिकान्तनुंविभक्तिषु पूर्वपदस्थान्निमित्तादुत्तरस्य नकारस्य णकारादेशो भवति। वस्त्रयुगिणौ। वस्त्रयुगिणः। स्वर्गकामिणौ। वृषगामिणौ। नुमि वस्त्रयुगाणि। खरयुगाणि। विभक्तौ वस्त्रयुगेण। खरयुगेण।</p>
<h2>Siddhanta Kaumudi</h2>
<hr />
<p>index: 8.4.13
sutra: कुमति च</p>
<hr />
<p>कवर्गवत्युत्तरपदे प्राग्वत् । हरिकामिणौ । हरिकामाणि । हरिकामेण ॥ </p>
<h2>Balamanorama</h2>
<hr />
<p>index: 8.4.13
sutra: कुमति च</p>
<hr />
<p><em>कुमति च</em> - कुमति च । प्राग्वदिति । प्रातिपदिकान्तनुम्विभक्तिस्थस्य नस्य नित्यं मत्वं स्यादित्यर्थः । अनेकाजुत्तरपदार्थमिदम् । हरिकामिणाविति । 'बहुलमाभीक्ष्ण्ये' इति णिनिः । प्रातिपदिकान्तत्वाण्णत्वम् । हरिकामाणीति । अजन्तलक्षणनुमो नित्यं णत्वम् । हरिकामेणेति । विभक्तिस्थस्योदाहरणम् ।</p>
<h2>Padamanjari</h2>
<hr />
<p>index: 8.4.13
sutra: कुमति च</p>
<hr />
<p>अनेकाजुतरपदार्थोऽयमारम्भः । वस्त्रयुगिणाविति । युगशब्दादिनि कृते पश्चादिन्नन्तेन समासः कर्तव्यः । एवं तर्हि उतरपदस्य प्रातिपदिकस्यान्तो नकारो भवति; अन्यथा मातृभोगीणवल्लक्षणान्तरेणैव णत्वं सिद्धं स्यात्,'कौ'  इत्युच्यमानेऽपि कवर्गमात्रस्योतरपदस्यासम्भवान्मतुबर्थो लभ्यते, नार्थो मतुपा ? सत्यम्;'कौ'  इत्युच्यमाने तदादिविधिविज्ञायेत - कवर्गादावुतरपद इति ॥</p></div>