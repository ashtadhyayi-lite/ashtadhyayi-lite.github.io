<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.3.48.html"><button class="muted-button">Prev 6.3.48</button></a>
        <a href="6.3.50.html"><button class="muted-button">Next 6.3.50</button></a>
        </nav><h2>Kashika</h2>
<hr />
<p>index: 6.3.49
sutra: विभाषा चत्वारिंशत्प्रभृतौ सर्वेषाम्</p>
<hr />
<p>चत्वारिंशत्प्रभृतौ संख्यायामुत्तरपदेऽबहुव्रीह्यशीत्योः सर्वेषाम् द्वि अष्टन् त्रि इत्येतेषां यदुक्तं तद्विभाष भवति। द्विचत्वारिंशत्, द्वाचत्वारिंशत्। त्रिपञ्चाशत्, त्रयःपञ्चाशत्। अष्टपञ्चाशत्, अष्टापञ्चाशत्। प्राक्शतातित्येव, द्विशतम्। अष्टशतम्। त्रिशतम्।</p>
<h2>Siddhanta Kaumudi</h2>
<hr />
<p>index: 6.3.49
sutra: विभाषा चत्वारिंशत्प्रभृतौ सर्वेषाम्</p>
<hr />
<p>द्व्यष्टनोस्त्रेश्च प्रागुक्तं वा स्याच्चत्वारिंशदादौ परे । द्विचत्वारिंशत् । द्वाचत्वारिंशत् । अष्टचत्वारिंशत् । अष्टाचत्वारिंशत् । त्रिचत्वारिंशत् । त्रयश्चत्वारिंशत् । एवं पञ्चाशत्षष्टिसप्ततिनवतिषु ॥</p>
<h2>Balamanorama</h2>
<hr />
<p>index: 6.3.49
sutra: विभाषा चत्वारिंशत्प्रभृतौ सर्वेषाम्</p>
<hr />
<p><b>विभाषा चत्वारिंशत्प्रभृतौ सर्वेषाम्</b> - विभाषा चत्वारिंशत् । व्यवहितस्यापिद्व्यष्टनो॑रित्यस्य सम्बन्धाय — सर्वेषामिति । द्व्यष्टनोस्त्रेश्चेत्यर्थः । तदाह — द्व्यष्टनोस्त्रेश्चेति ।</p>
<h2>Padamanjari</h2>
<hr />
<p>index: 6.3.49
sutra: विभाषा चत्वारिंशत्प्रभृतौ सर्वेषाम्</p>
<hr />
<p>सर्वेषाग्रहणमित्यादि । असति हि तस्मिन् अनन्तरस्य त्रेस्त्रयः इत्यस्यैव विकल्पः स्यात् ॥</p></div>