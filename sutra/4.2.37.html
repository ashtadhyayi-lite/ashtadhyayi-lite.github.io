<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.2.36.html">
            <button class="muted-button">Prev 4.2.36</button>
        </a>
        <a href="4.2.38.html">
            <button class="muted-button">Next 4.2.38</button>
        </a>
        </nav><h2>Kashika</h2>
<hr />
<p>index: 4.2.37
sutra: तस्य समूहः</p>
<hr />
<p>तस्य इति षष्ठीसमर्थात् समूहः इत्येतस्मिन्नर्थे यथाविहितं प्रत्ययो भवति। किम् इह उदाहरणम्? चित्तवदद्युदात्तमगोत्रं यस्य च न अन्यत् प्रतिपदं ग्रहणम्। अचित्तात् ठकं वक्ष्यति, <em>अनुदात्तादेरञ्</em> [[4.2.44]], गोत्राद् वुञ्, प्रतिपदं च <em>केदाराद्यञ् च</em> [[4.2.40]] इत्येवमादि, तत्परिहारेण अत्र उदाहरणं द्रष्टव्यम्। काकानां समूहः काकम्। बाकम्। <em>इनित्रकट्यचश्च</em> [[4.2.51]] इति यावत् समूहाधिकारः। गुणादिभ्यो ग्रामज् वक्तव्यः। गुणग्रामः। करणग्रामः। गुण। करण। तत्त्व। शब्द। इन्द्रिय। आकृतिगनः।</p>
<h2>Siddhanta Kaumudi</h2>
<hr />
<p>index: 4.2.37
sutra: तस्य समूहः</p>
<hr />
<p>काकानां समूहः काकम् । बाकम् । </p>
<h2>Laghu Siddhanta Kaumudi</h2>
<hr />
<p>index: 4.2.37
sutra: तस्य समूहः</p>
<hr />
<p>काकानां समूहः काकम् ॥</p>
<h2>Balamanorama</h2>
<hr />
<p>index: 4.2.37
sutra: तस्य समूहः</p>
<hr />
<p><em>तस्य समूहः</em> - तस्य समूहः । इनित्रकठचस्चे॑ति यावदिदमनुवर्तते । अस्मिन्नर्थे प्रथमोच्चारितात्षष्ठन्तात्प्राग्दीव्यतीया अणादयो यथासम्भवं स्युरित्यर्थः ।अचित्तहस्तिधेनोष्ठ॑गित्याद्यपवादविषयं परिह्मत्योदाहरति — काकं बाकमिति.समूहप्रत्ययान्तानां नपुंसकत्वं लोकात् । </p>
<h2>Padamanjari</h2>
<hr />
<p>index: 4.2.37
sutra: तस्य समूहः</p>
<hr />
<p>सर्वस्यैव विषयस्यापवादैरवष्टब्धत्वात्पृच्छति - किमिहोदाहरणमिति । काकशुकवकशब्दा आद्यौदाताः'प्राणिनां कुपूर्वाणाम्'  इत्यनेन, अस्यार्थः - व्यधिकरणे षष्ठयौ, अथादिः प्राक् शकटेरित्यत आदिरित्यनुवृतं षष्ठीबहुवचनान्तं विपरिणम्यते, प्राणिवाचिनां ये आदिभूताः कवर्गात्पूर्वे अचस्तेषामुदातो भवतीति । तत्र शौकमित्यनुदाहरणम् ; खण्डिकादिषु पाठात् । वकशब्दस्तूदाहार्यः ॥</p></div>