<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.71.html">
            <button class="muted-button">Prev 4.4.71</button>
        </a>
        <a href="4.4.73.html">
            <button class="muted-button">Next 4.4.73</button>
        </a>
        </nav><h2>Kashika</h2>
<hr />
<p>index: 4.4.72
sutra: कठिनान्तप्रस्तारसंस्थानेषु व्यवहरति</p>
<hr />
<p>तत्र इत्येव। कठिनशब्दान्तात् सप्तमीसमर्थात् प्रस्तारसंस्थानशब्दाभ्यां च ठक् प्रत्ययो भवति व्यवहरति इत्येतस्म्न्नर्थे। व्यवहारः क्रियातत्त्वम् यथा लौकिकव्यवहारः इति। वंशकठिने व्यवहरति वांशकठिनिकः चक्रचरः। वार्ध्रकठिनिकः। प्रास्तारिकः। सांस्थानिकः।</p>
<h2>Siddhanta Kaumudi</h2>
<hr />
<p>index: 4.4.72
sutra: कठिनान्तप्रस्तारसंस्थानेषु व्यवहरति</p>
<hr />
<p>तत्रेत्येव । वंशकठिने व्यवहरति वांशकठिनिकः । वंशा वेणवः कठिना यस्मिन्देशे स वंशकठिनस्तस्मिन्देशे या क्रिया यथानुष्ठेया तां तथैवानुतिष्ठतीत्यर्थः । प्रास्तारिकः । सांस्थानिकः ॥</p>
<h2>Balamanorama</h2>
<hr />
<p>index: 4.4.72
sutra: कठिनान्तप्रस्तारसंस्थानेषु व्यवहरति</p>
<hr />
<p><em>कठिनान्तप्रस्तारसंस्थानेषु व्यवहरति</em> - कठिनान्तप्रस्तार । अस्मिन्नर्थे कठिनान्त, प्रस्तार, संस्थान एभ्यः सप्तम्यन्तेभ्यष्ठगित्यर्थः । वंशकठिनशब्दं विवृणोति — वंशा इति । व्यवहरणम्-उचितक्रिया । तदाह — यस्मिन्देशे इति । प्रस्तारसंस्थानशब्दौ अवयवसंनिवेशपर्यायौ ।</p>
<h2>Padamanjari</h2>
<hr />
<p>index: 4.4.72
sutra: कठिनान्तप्रस्तारसंस्थानेषु व्यवहरति</p>
<hr />
<p>व्यवहरति सम्भवति पणिना समानार्थः, आह हि -'व्यवहृपणोः समर्थयोः'  इति; अस्ति विवादे - व्यवहारे पराजित इति, अस्ति विक्षेपे - शलाकां व्यहरतीति, अस्ति क्रियातत्वे; तदिह चरमस्य ग्रहणं तद्धितस्वभावादित्याह - व्यवहारः क्रियातत्वमिति । यत्र देशे या क्रिया यथानुष्ठेया तत्र तस्यास्तथानुष्ठानमित्यर्थः । वंशाःउवेणवः कठिना यस्मिन्वंशकठिनो देशः । वर्ध्री उ चर्मविकारः कठिना अस्मिन्वर्ध्रकठिनः, आहिताग्न्यादित्वाद्विशेषणस्य परनिपातः । चक्रयुक्तेन शकटेन चरतीति चक्रचरः, स देशाननुक्रमेण चरन् तत्रानुष्ठेयाविपरीतं चरन्नेवमुच्यते । संस्थानप्रस्तारौ सन्निवेशौ ॥</p></div>