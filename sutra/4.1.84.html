<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.1.83.html">
            <button class="muted-button">Prev 4.1.83</button>
        </a>
        <a href="4.1.85.html">
            <button class="muted-button">Next 4.1.85</button>
        </a>
        </nav><h2>Kashika</h2>
<hr />
<p>index: 4.1.84
sutra: अश्वपत्यादिभ्यश्च</p>
<hr />
<p>अश्वपत्यादिभ्यः प्रातिपदिकेभ्यः प्राग्दीव्यतीयेषु अर्थेषु 'अण्' प्रत्ययः भवति। पत्युत्तरपदात्  ण्यं वक्ष्यति, तस्य अपवादः। आश्वपतम्। शातपतम् । अश्वपति। शतपति। धनपति। गणपति। राष्ट्रपति। कुलपति। गृहपति। धान्यपति। पशुपति। धर्मपति। सभापति। प्राणपति। क्षेत्रपति।</p>
<h2>Siddhanta Kaumudi</h2>
<hr />
<p>index: 4.1.84
sutra: अश्वपत्यादिभ्यश्च</p>
<hr />
<p>एभ्योण् स्यात् प्राग्दीव्यतीयेष्वर्थेषु । वक्ष्यमाणस्य ण्यस्याऽपवादः ॥</p>
<h2>Laghu Siddhanta Kaumudi</h2>
<hr />
<p>index: 4.1.84
sutra: अश्वपत्यादिभ्यश्च</p>
<hr />
<p>एभ्योऽण् स्यात्प्राग्दीव्यतीयेष्वर्थेषु। अश्वपतेरपत्यादि आश्वपतम्। गाणपतम्॥</p>
<h2>Balamanorama</h2>
<hr />
<p>index: 4.1.84
sutra: अश्वपत्यादिभ्यश्च</p>
<hr />
<p><em>अश्वपत्यादिभ्यश्च</em> - अआपत्यादिभ्यश्च । चकारात्प्राग्दीव्यतोऽ॑णित्यनुकृष्यते । तदाह — एभ्योऽण् स्यादिति । दीव्यतः प्राक् — प्राग्दीव्यत् ।अपपरिबहिरञ्चवः पञ्चम्या॑ इत्यव्ययीभावः । 'झयः' इति टच् तु न, तस्य पाक्षिकत्वात् । प्राग्दीव्यति भवाः-प्राग्दीव्यतीयाः ।वृद्धाच्छः॑ ।अव्ययात्त्यबि॑ति तु न, अव्ययीभावस्याव्ययत्वेलुहृउखस्वरोपचाराः प्रयोजन॑मिति परिगणनात् । अत एवअव्ययानां भमात्रे टिलोपः॑ इत्यपि न भवति । ननुप्राग्दीव्यतोऽ॑णित्येव सिद्धे किमर्थमिदं सूत्रमित्यत आह — वक्ष्यमाणस्येति ।दित्यदित्यादित्यपत्युत्तरपदाण्ण्यः॑ इति वक्ष्यमाणस्य पत्युत्तरपदत्वप्रयुक्तण्यप्रत्ययस्य बाधनार्थमित्यर्थः । </p>
<h2>Padamanjari</h2>
<hr />
<p>index: 4.1.84
sutra: अश्वपत्यादिभ्यश्च</p>
<hr />
<p>प्राग्दीव्यतीयेष्विति । ठपपरिबरिरञ्चवः पञ्चम्याऽ इत्यव्ययीभावाद्भवार्थे'वृद्धाच्छः'  । ठव्ययानां भमात्रेऽ इति टिलोपो न भवति;'लुङ्मुखस्वरोपचाराः'  इति परिगणनात् । अत एवाव्ययातयबपि न भवति, ठमेहक्वतसित्रेभ्यःऽ इति परिगणनाद्वा । गणपतिशब्दस्यात्र पाठाद्गाणपत्यो मन्त्र इत्यपशब्दः । एतेन क्षैत्रपत्यं व्याक्यातम् ।'क्षैत्रपत्यं चरु निर्वपेत्'  इति तु छान्दसम् । क्षैत्रपत्यं प्राश्नन्तीति, छन्दोवदृषयः कुर्वन्ति ॥</p></div>