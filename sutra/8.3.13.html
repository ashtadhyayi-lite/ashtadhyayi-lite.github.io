<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.12.html"><button class="muted-button">Prev 8.3.12</button></a>
        <a href="8.3.14.html"><button class="muted-button">Next 8.3.14</button></a>
        </nav><h2 class="title">ढो ढे लोपः</h2><p class="sname"><font color=blue>8-3-13 ढः ढे लोपः</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.13
sutra: ढो ढे लोपः</p>
<hr />
<p>ढः ढे लोपः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.13
sutra: ढो ढे लोपः</p>
<hr />
<p>ढकारस्य संहितायाम् ढकारे परे लोपः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.13
sutra: ढो ढे लोपः</p>
<hr />
<p>A ढकार is removed when it is followed by another  ढकार in the context of संहिता.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.13
sutra: ढो ढे लोपः</p>
<hr />
<p>ढकारस्य ढकारे लोपो भवति। सत्यपि पदाधिकारे तस्य असम्भवादपदान्तस्य ढकारस्य अयं लोपो विज्ञायते। लीढम्। उपागूढम्। ष्टुत्वस्य अत्र सिद्धत्वमाश्रयाद् द्रष्टव्यम्। श्वलिड् ढौ कते इत्यत्र तु जश्वे कृते कार्यं न अस्तीति लोपाभावः। न च ढलोपो जश्त्वापवादो विज्ञातुं शक्यते, तस्य हि लीढादिः विषयः सम्भवति। तत्र हि श्रुतिकृतमानन्तर्यमस्ति। शास्त्रकृतं तु यदा नानन्तर्यं ष्टुत्वस्य असिद्धत्वेन प्राप्तम्, तत् तु सूत्रकरणसामर्थ्याद् बाध्यते। श्वलिड् ढौकते इत्यत्र तु न श्रुतिकृतमनन्तर्यम्, न शास्त्रकृतम् इति अविषयोऽयं ढलोपस्य।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.13
sutra: ढो ढे लोपः</p>
<hr />
<p>ढस्य लोपः स्याड्ढे परे । गाढा । गाहिष्यन्ते । घाक्ष्यते । गाहिषीष्ट । घाक्षीष्ट । अगाहिष्ट । अगाढ । अघाक्षाताम् । अघाक्षत । अगाढाः । अघाढ्वम् । अघाक्षि ।{$ {!650 गृहू!} गर्हणे$} । गर्हते । जगृहे ।&lt;!ऋदुपधेभ्यो लिटः कित्वं गुणात्पूर्वविप्रतिषेधेन !&gt; (वार्तिकम्) ॥ जगृहिषे । जघृक्षे । जघृढ्वे । गर्हिता । गर्ढा । गर्हिष्यते । घर्क्ष्यते । गर्हिषीष्ट । घृक्षीष्ट । लुङि । अगर्हिष्ट । इडभावे ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.13
sutra: ढो ढे लोपः</p>
<hr />
<p>संहितायाम् ढकारात् परः पुनः ढकारः विद्यते चेत् प्रथमढकारस्य लोपः भवति इति अस्य सूत्रस्य अर्थः । <b>इदं सूत्रम् नित्यम् <b>ष्टुना ष्टुः</b> <a href="8.4.41.html">8.4.41</a> इत्यस्मात् अनन्तरम् एव प्रयुज्यते</b> । अपि च, अस्य सूत्रस्य प्रयोगः केवलम् तकारादि-प्रत्ययस्य विषये एव भवति । </p>
<p>कानिचन उदाहरणानि एतादृशानि —</p>
<p><b>1. गुह्-धातोः निष्ठाप्रत्ययस्य प्रक्रियायाम् ढकारे परे ढकारलोपः</b> —</p>
<p><pr></p>
<p>गुहूँ (संवरणे, भ्वादिः, &lt;{1.1043}&gt;)</p>
<p>→ गुह् + क्त [<b>निष्ठा</b> <a href="3.2.102.html">3.2.102</a> इति क्त-प्रत्ययः]</p>
<p>→ गुढ् + त [हकारस्य <b>हो ढः</b> <a href="8.2.31.html">8.2.31</a> इति झलि परे ढकारः]</p>
<p>→ गुढ् + ध [<b>झषस्तथोर्धोऽधः</b> <a href="8.2.40.html">8.2.40</a> इत्यनेन तकारस्य धकारः]</p>
<p>→ गुढ् + ढ [<b>ष्टुना ष्टुः</b> <a href="8.4.41.html">8.4.41</a> इति ष्टुत्वे धकारस्य ढकारः]</p>
<p>→ गुढ [<b>ढो ढे लोपः</b> <a href="8.3.13.html">8.3.13</a> इति ढकारे परे ढकारस्य लोपः ।]</p>
<p>→ गूढ [<b>ढ्रलोपे पूर्वस्य दीर्घोऽणः</b> <a href="6.3.111.html">6.3.111</a> इति उकारस्य दीर्घः ।]</p>
<p></pr></p>
<p>अत्र प्रक्रियायाम् <b>ढो ढे लोपः</b> <a href="8.3.13.html">8.3.13</a>  इत्यस्मात् अनन्तरम् <b>सहिवहोरोदवर्णस्य</b> <a href="6.3.112.html">6.3.112</a>  इति  सूत्रम् प्रवर्तते ।</p>
<p>अनया एव प्रक्रियया <qt>लिह् + क्त → लीढ</qt>, <qt>मुह् + क्त → मूढ</qt>, <qt>मिह् + क्त → मीढ</qt> इत्येतानि अनेकानि रूपाणि सिद्ध्यन्ति । </p>
<p><b>2. गुह्-धातोः लुट्लकारस्य प्रक्रियायाम् ढकारे परे ढकारलोपः</b> —</p>
<p><pr></p>
<p>गुहूँ (संवरणे, भ्वादिः, &lt;{1.1043}&gt;)</p>
<p>→ गुह् + लुट् [<b>अनद्यतने लुट्</b> <a href="3.3.15.html">3.3.15</a> इति लुट्-लकारः]</p>
<p>→ गुह् + तिप् [<b>तिप्तस्झि...</b> <a href="3.4.78.html">3.4.78</a> इत्यनेन प्रथमपुरुषैकवचनस्य तिप्-प्रत्ययः]</p>
<p>→ गुह् + डा [<b>लुटः प्रथमस्य डारौरसः</b> <a href="2.4.85.html">2.4.85</a> इति डा-आदेशः । अत्र <b>अनेकाल्शित्सर्वस्य</b> <a href="1.1.55.html">1.1.55</a> इति सर्वादेशः भवति यतः आदेशसमये डा-इत्यस्य प्रत्ययसंज्ञा नास्ति अतः <b>चुटू</b> <a href="1.3.7.html">1.3.7</a> इति डकारस्य इत्संज्ञा न भवति, अतश्च तस्य लोपः अपि न सम्भवति ।]</p>
<p>→ गुह् + आ [स्थानिवद्भावेन डा-आदेशस्य प्रत्ययसंज्ञायाम् जातायाम् <b>चुटू</b> <a href="1.3.7.html">1.3.7</a> इति डकारस्य इत्संज्ञा, <b>तस्य लोपः</b> <a href="1.3.9.html">1.3.9</a> इति लोपः]</p>
<p>→ गुह् + तास् + आ [<b>स्यतासी लृलुटोः</b> <a href="3.1.33.html">3.1.33</a> इति तास्-विकरणप्रत्ययः]</p>
<p>→ गुह् + त् + आ [डित्-प्रत्यये परे <b>टेः</b> <a href="6.4.143.html">6.4.143</a> इति अङ्गस्य टिसंज्ञकस्य लोपः]</p>
<p>→ गुढ् + ध् + आ [<b>झषस्तथोर्धोऽधः</b> <a href="8.2.40.html">8.2.40</a> इत्यनेन तकारस्य धकारः]</p>
<p>→ गुढ् + ढ् + आ  [<b>ष्टुना ष्टुः</b> <a href="8.4.41.html">8.4.41</a> इति ष्टुत्वे धकारस्य ढकारः]</p>
<p>→ गु + ढ् + आ [<b>ढो ढे लोपः</b> <a href="8.3.13.html">8.3.13</a> इति ढकारे परे ढकारस्य लोपः ।]</p>
<p>→ गूढा [<b>ढ्रलोपे पूर्वस्य दीर्घोऽणः</b> <a href="6.3.111.html">6.3.111</a> इति उकारस्य दीर्घः ।]</p>
<p></pr></p>
<p>अत्र प्रकृतसूत्रस्य प्रयोगः तिङन्तप्रक्रियायाम् दर्शितः अस्ति ।  अत्रापि प्रक्रियायाम् <b>ढो ढे लोपः</b> <a href="8.3.13.html">8.3.13</a>  इत्यस्मात् अनन्तरम् <b>सहिवहोरोदवर्णस्य</b> <a href="6.3.112.html">6.3.112</a>  इति  सूत्रम् प्रवर्तते ।</p>
<p><b>3. वह्-धातोः तृच्-प्रत्ययान्तप्रक्रियायाम् ढकारे परे ढकारलोपः</b> —</p>
<p><pr></p>
<p>वह (प्रापणे, भ्वादिः &lt;{1.1159}&gt;)</p>
<p>→ वह् + तृच् [<b>ण्वुल्तृचौ</b> <a href="3.1.133.html">3.1.133</a> इति तृच्-प्रत्ययः]</p>
<p>→ वढ् + तृ [हकारस्य <b>हो ढः</b> <a href="8.2.31.html">8.2.31</a> इति झलि परे ढकारः]</p>
<p>→ वढ् + धृ [<b>झषस्तथोर्धोऽधः</b> <a href="8.2.40.html">8.2.40</a> इत्यनेन तकारस्य धकारः]</p>
<p>→ वढ् + ढृ [<b>ष्टुना ष्टुः</b> <a href="8.4.41.html">8.4.41</a> इति ष्टुत्वे धकारस्य ढकारः]</p>
<p>→ व ढृ [<b>ढो ढे लोपः</b> <a href="8.3.13.html">8.3.13</a> इति ढकारे परे ढकारस्य लोपः ।]</p>
<p>→ वोढृ [<b>सहिवहोरोदवर्णस्य</b> <a href="6.3.112.html">6.3.112</a> इति ओकारः]</p>
<p></pr></p>
<p>अत्र प्रक्रियायाम् <b>ढो ढे लोपः</b> <a href="8.3.13.html">8.3.13</a>  इत्यस्मात् अनन्तरम् <b>सहिवहोरोदवर्णस्य</b> <a href="6.3.112.html">6.3.112</a>  इति  सूत्रम् प्रवर्तते ।</p>
<p><b>4. तृह्-धातोः निष्ठाप्रत्ययस्य प्रक्रियायाम् ढकारे परे ढकारलोपः</b> —</p>
<p><pr></p>
<p>तृहूँ (हिंसायाम्, तुदादिः, &lt;{6.0075}&gt;)</p>
<p>→ तृह् + क्त [<b>निष्ठा</b> <a href="3.2.102.html">3.2.102</a> इति क्त-प्रत्ययः]</p>
<p>→ तृढ् + त [हकारस्य <b>हो ढः</b> <a href="8.2.31.html">8.2.31</a> इति झलि परे ढकारः]</p>
<p>→ तृढ् + ध [<b>झषस्तथोर्धोऽधः</b> <a href="8.2.40.html">8.2.40</a> इत्यनेन तकारस्य धकारः]</p>
<p>→ तृढ् + ढ [<b>ष्टुना ष्टुः</b> <a href="8.4.41.html">8.4.41</a> इति ष्टुत्वे धकारस्य ढकारः]</p>
<p>→ तृढ [<b>ढो ढे लोपः</b> <a href="8.3.13.html">8.3.13</a> इति ढकारे परे ढकारस्य लोपः ।]</p>
<p></pr></p>
<p>अत्र प्रक्रियायाम् <b>ढो ढे लोपः</b> <a href="8.3.13.html">8.3.13</a>  इत्यस्मात् अनन्तरम् न किञ्चन अन्यत् सूत्रम् प्रवर्तते ।</p>
<p><title>आश्रयात् सिद्धत्वम् ; तस्य प्रयोजनम् चिन्त्यम्</title></p>
<p>प्रकृतसूत्रस्य प्रयोगः नित्यम् <b>ष्टुना ष्टुः</b> <a href="8.4.41.html">8.4.41</a> इत्यस्मात् अनन्तरम् एव भवितुम् अर्हति । अतः प्रकृतसूत्रस्य कृते <b>ष्टुना ष्टुः</b> <a href="8.4.41.html">8.4.41</a> इति सूत्रम् आश्रयात् सिद्धम् स्वीक्रियते । अपि च, प्रकृतसूत्रस्य प्रयोगात् अनन्तरम् यदि प्रक्रिया अग्रे सम्भवति, तर्हि नित्यम् <b>ढ्रलोपे पूर्वस्य दीर्घोऽणः</b> <a href="6.3.111.html">6.3.111</a> अथ वा <b>सहिवहोरोदवर्णस्य</b> <a href="6.3.112.html">6.3.112</a> इत्येव सूत्रम् प्रयोक्तुं शक्यते । अतः प्रकृतसूत्रम् <b>ढ्रलोपे पूर्वस्य दीर्घोऽणः</b> <a href="6.3.111.html">6.3.111</a> तथा च <b>सहिवहोरोदवर्णस्य</b> <a href="6.3.112.html">6.3.112</a> एतयोः कृते आश्रयात् सिद्धम् ज्ञेयम् । </p>
<p>वस्तुतस्तु,  <b>ढो ढे लोपः</b> <a href="8.3.13.html">8.3.13</a> इति सूत्रम् <b>ष्टुना ष्टुः</b> <a href="8.4.41.html">8.4.41</a> इत्यस्मात् अनन्तरम् संस्थाप्यते चेदपि कुत्रापि कोऽपि दोषः न जायते । तथापि इदं सूत्रम् पाणिनिना अष्टमाध्यायस्य तृतीयपादे स्थापितम् अस्ति । एतादृश्याः सूत्ररचनायाः प्रयोजनम् चिन्त्यम् एव । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.13
sutra: ढो ढे लोपः</p>
<hr />
<p><b>ढो ढे लोपः</b> - इडभावे तु गाह् ता इति स्थिते हस्य ढत्वे 'झषस्तथोर्धोऽधः' इति तकारस्य धत्वे, ष्टुत्वेन धस्य ढत्वे, गाढ् — ढा इति स्थिते —  इडभावे तु गाह् ता इति स्थिते ढो ढे । 'ढः' इति षष्ठन्तम् । तदाह — ढस्येति । ढकारस्येत्यर्थः । इति पूर्वस्य ढकारस्य लोपे 'गाढा' इति रूपम् । ढलोपे ष्टुत्वस्याऽसिद्धत्वं तु न, तथा सति ढलोपविधिवैयथ्र्यात् । घाक्ष्यते इति । इडभावे हस्य ढः, गस्य भष् घकारः, ढस्य कः, सस्य ष इति भावः । अगाहिष्टेति । सिच इट्, सस्य षः, तकारस्य ष्टुत्वेन टः । इडभावे त्वाह —  अगाढेति । अगाह् स् त इति स्थिते सिच इडभावेझलो झली॑ति लोपः । ढत्वधत्वष्टुत्वढलोपः । सलोपात्पूर्वं भष्भावस्तु न, भष्भावस्याऽसिद्धतयाझलो झली॑ति सलोपस्य पूर्वं प्रवृत्तेः । न च कृतेऽपि सलोपे प्रत्ययलक्षणेन सकारपरकत्वात् भष् दुर्वार इति शङ्क्यं, वर्णाश्रये प्रत्ययलक्षणाऽभावादिति भावः । अधाक्षातामिति । इडभावपक्षे ढघकषाः । अघाक्षतेति । पूर्ववत् । अगाढा इति । थास् सिच् । इडभावे सलोपः । ढत्वधत्वष्टुत्वढलोपाः । अघाढ्वमिति । ध्वमि इडभावपक्षे सलोपः । ढत्वघत्वष्टुत्वढलोपाः । ध्ममाश्रित्य ढलोपात्पूर्वं भष्भावः । अघाक्षीति । इडभावे हस्य ढः, भष्भावः, ढस्य कः, सस्य षत्वमिति भाव- । अघाक्ष्वहि । अघाक्ष्महि । अगाहिष्यत अघाक्ष्यत । गृहूधातुरूदित् ऋदुपधः । गर्हते इति । लटस्तिपि शपि लघूपधगुणे रपरत्वम् । जगृहे इति ।असंयोगा॑दिति कित्त्वाद्गुणाऽभावः । न च कित्त्वात् परत्वाद्गुणः शङ्क्यः ,ऋदुपधेभ्यो लिट कित्त्वं गुणात्पूर्वप्रतिषेधेने॑ति वार्तिकादिति भावः । ऊदित्त्वादिड्विकल्पं मत्वा आह —  जगृहिषे जघृक्षे इति । अभ्यासे उरदत्वं, हलादिः शेषः, जश्त्वम्, इट्, षत्वम् । इडभावे तु ढत्वभष्भावकत्वषत्वानि । ध्वमि जगृहिध्वे इति सिद्धवत्कृत्य इडभावे आह — जघृढ्वे इति । हस्य ढः, भष्भावष्टुत्वढलोपाः । गर्ढेति । इडभावे गुणे रपरत्वे ढत्वधत्वष्टुत्वलोपाः । घक्ष्र्यते इति । गुणः, रपरत्वं, हस्य ढः, भष्भावः, ढस्य कः षत्वम् । अगर्हिष्टेति । सिच इटि गुणे रपरत्वे षत्वे रूपम् ।</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.13
sutra: ढो ढे लोपः</p>
<hr />
<p>आकार उच्चारणार्थः, ढकारमात्रं निमितम्; तेन लेढा, लेढैइत्यादावपि भवति । लीढमित्यादौ'हो ढः' ,'झषस्तथोर्धो' धःऽ,'झषस्तथोर्धो' धऋऽ, ष्टुअत्वम्, ततोऽनेन ढलोपः । ननु चासिद्धं ष्टुअत्वं तत्कथमत्र लोपः ? तत्राह - ष्टुअत्वस्येति । उच्यते चेदम् - ढेअ परतो ढस्य लोपो भवतीति, तत्र ष्टुअत्वस्यासिद्धत्वे निर्विषयमेतत्स्यात् । ननु च यत्रौत्पतिको ढकारः - श्वलिड्ढौकत इत्यादौ, तत्र सावकाशः स्यादत आह - श्वलिड्ढौकत इत्यत्रेति । जश्त्वे कृत इति । एकपदाश्रयत्वादन्तरङ्गत्वात्'पूर्वत्रासिद्धम्'  इति लोपस्यासिद्धत्वाद्वा पूर्वं जश्त्वम् । ननु च निर्विषयत्वाद् ढलोपो जश्त्वं बाधेत ? नेत्याह - न चेति । कुतः ? इत्याह - तस्य हीति । कथं पुनर्लीढादिरवकाशः, यावता यथा श्वलिड्ढौकते इत्यत्र जश्त्वे कृते कार्यिणोऽभावः, तथा लीढादावपि ष्टुअत्वस्यासिद्धत्वान्निमितस्याभावः; अथ तत्र वचनसामर्थ्यात् ष्टुअत्वस्यासिद्धत्वं बाध्यते, तदेतरत्रापि जश्त्वं बाधनीयम्, वक्तव्यो वा विशेषः ? अत आह - तत्र हीति । अयमभिप्रायः - लोपेन तावदसिद्धत्वमवश्यं बाध्यम्, तत्र लीढमित्यादावेकमेव'पूर्वत्रासिद्धम्'  इत्यसिद्धत्वम्, अतस्तदेव बाध्यते; श्वलिड्ढौकत इत्यत्र तु ढलोपस्य जश्त्वापेक्षया बहिरङ्गत्वात् परत्वाच्च द्विविधमसिद्धत्वमिति न तद्वाध्यते । ततो जश्त्वे कृते न श्रुतिकृतमानन्तर्यम्, नापि शास्त्रकृतम्; जश्त्वस्यासिद्धत्वाभावादिति ढलोपस्यायमविषय इति ॥</p></div>