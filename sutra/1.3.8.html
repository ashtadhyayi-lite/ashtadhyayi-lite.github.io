<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.3.7.html"><button class="muted-button">Prev 1.3.7</button></a>
        <a href="1.3.9.html"><button class="muted-button">Next 1.3.9</button></a>
        </nav><h2>Sandhi Samaasa Split</h2>
<hr />
<p>index: 1.3.8
sutra: लशक्वतद्धिते</p>
<hr />
<p>उपदेशे अतद्धितस्य  प्रत्ययस्य आदिः ल-श-कु इत् </p>
<h2>Neelesh Sanskrit Brief</h2>
<hr />
<p>index: 1.3.8
sutra: लशक्वतद्धिते</p>
<hr />
<p>तद्धितभिन्नप्रत्ययस्य औपदेशिकस्वरूपस्य आदौ विद्यमानः लकारः, शकारः, कवर्गीयवर्णः च  इत्संज्ञकः भवति । </p>
<h2>Neelesh English Brief</h2>
<hr />
<p>index: 1.3.8
sutra: लशक्वतद्धिते</p>
<hr />
<p>The letters ल्, श्, क्, ख्, ग्, घ्, ङ्  at the beginning of the औपदेशिक form of a non-तद्धित प्रत्यय are called इत् ।</p>
<h2>Neelesh Sanskrit Detailed</h2>
<hr />
<p>index: 1.3.8
sutra: लशक्वतद्धिते</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'इत्' इति संज्ञा । इयम् संज्ञा <b>उपदेशेऽजनुनासिक इत्</b> <a href="1.3.2.html">1.3.2</a> इत्यस्मात् <b>लशक्वतद्धिते</b> <a href="1.3.8.html">1.3.8</a> इत्येतेषु सूत्रेुषु पाठिता अस्ति । एतेषाम् सूत्राणाम् सङ्कलनम् 'इत्संज्ञाप्रकरणम्' नाम्ना ज्ञायते । अस्य प्रकरणस्य इदम् सप्तमम् (अन्तिमम्) सूत्रम् । अनेन सूत्रेण तद्धितभिन्नप्रत्ययस्य औपदेशिकस्वरूपस्य (मूलस्वरूपस्य) आदौ विद्यमानस्य लकारस्य, शकारस्य, कवर्गीयवर्णस्य च इत्संज्ञा भवति । यथा -</p>
<p>1) 'ल्युट्' इत्यस्य कृत्प्रत्ययस्य आदिस्थः लकारः इत्संज्ञकः अस्ति । </p>
<p>2) 'श्यन्' इत्यस्य विकरणप्रत्ययस्य आदिस्थः शकारः इत्संज्ञकः अस्ति ।</p>
<p>3) 'क्यच्' इत्यस्य सनादिप्रत्ययस्य आदिस्थः ककारः इत्संज्ञकः अस्ति ।</p>
<p>4) 'खिष्णुच्' इत्यस्य कृत्प्रत्ययस्य आदिस्थः खकारः इत्संज्ञकः अस्ति ।</p>
<p>5) 'ग्स्नु' इत्यस्य कृत्प्रत्ययस्य आदिस्थः गकारः इत्संज्ञकः अस्ति ।</p>
<p>6) 'घिनुण्' इत्यस्य कृत्प्रत्ययस्य आदिस्थः घकारः इत्संज्ञकः अस्ति ।</p>
<p>7) 'ङि' इत्यस्य सुप्प्रत्ययस्य आदिस्थः ङकारः इत्संज्ञकः अस्ति । </p>
<p><title>इत्संज्ञकवर्णस्य लोपः</title></p>
<p>प्रक्रियायाः प्रारम्भे इत्संज्ञकवर्णस्य <b>तस्य लोपः</b> <a href="1.3.9.html">1.3.9</a> इत्यनेन नित्यम् लोपः भवति । </p>
<p><title>सूत्रे 'अतद्धिते' ग्रहणस्य प्रयोजनम्</title></p>
<p>तद्धितसंज्ञकप्रत्ययानाम् आदौ विद्यमानानाम् लकार-शकार-कवर्गीयवर्णानाम् अनेन सूत्रेण इत्संज्ञा न भवति । यथ, 'लच्', 'क', 'ख', 'ग्मिनि',  'घन्', 'शस्' एतेषाम् तद्धितसंज्ञकप्रत्ययानाम् आदौ विद्यमानः वर्णः इत्संज्ञकः नास्ति ।</p>
<p><note>अष्टाध्याय्याः इत्संज्ञाप्रकरणस्य विषये <a href='https://docs.google.com/document/d/1FkBFU-Hzb5s7wVONvpqVZaiL2qtGPtIWYP4GJuhal-A/pub' target='_blank'>अत्र</a> विद्यमानः लेखः अपि अवश्यं द्रष्टव्यः । </note> </p>
<h2>Kashika</h2>
<hr />
<p>index: 1.3.8
sutra: लशक्वतद्धिते</p>
<hr />
<p>तद्धितवर्जितस्य प्रत्ययस्यादितो वर्तमाना लकारशकारकवर्गा इत्संज्ञा भवन्ति। लकरः, <b>ल्युट् च</b> <a href="3.3.115.html">3.3.115</a> चयनम्, जयनम्। शकारः, <b>कर्तरि शप्</b> <a href="3.1.68.html">3.1.68</a> भवति, पचति। कवर्गः, <b>क्तक्तवतू निष्ठा</b> <a href="1.1.26.html">1.1.26</a> भुक्तः, भुक्तवत्। <b>प्रियवशे वदः खच्</b> <a href="3.2.38.html">3.2.38</a> प्रियंवदः, वशंवदः। <b>ग्लाजिस्थश्च क्स्नुः</b> <a href="3.2.139.html">3.2.139</a> ग्लास्नुः, जिष्णुः, भूष्णुः। <b>भञ्जभासमिदो घुरच्</b> <a href="3.2.161.html">3.2.161</a> भुअङ्गुरम्। टाङसिङसाम् इनाऽत्स्याः <a href="7.1.12.html">7.1.12</a> वृक्षात्, वृक्शस्य। अतद्धिते इति किम्? चूढालः। लोमशः। कर्णिका।</p>
<h2>Siddhanta Kaumudi</h2>
<hr />
<p>index: 1.3.8
sutra: लशक्वतद्धिते</p>
<hr />
<p>तद्धितवर्जप्रत्ययाद्या लशकवर्गा इतः स्युः । इति शसः शस्येत्संज्ञा ॥</p>
<h2>Laghu Siddhanta Kaumudi</h2>
<hr />
<p>index: 1.3.8
sutra: लशक्वतद्धिते</p>
<hr />
<p>तद्धितवर्जप्रत्ययाद्या लशकवर्गा इतः स्युः॥</p>
<h2>Balamanorama</h2>
<hr />
<p>index: 1.3.8
sutra: लशक्वतद्धिते</p>
<hr />
<p><b>लशक्वतद्धिते</b> - ॒राम शस्-इति स्थिते, 'न विभक्तौ तुस्मा'इति सकारस्य नेत्वम् । तत्र शकारस्य अनन्त्यत्वाद्धलन्त्यमित्यस्याऽप्राप्तावाह-लशक्वतद्धिते । 'लशकु' इति समाहारद्वन्द्वः । उपदेशेऽजनुनासिक इत्,आदिर्ञिटुडवः,षः प्रत्ययस्ये॑त्यतः-इदिति , आदिरिति, प्रत्ययस्येति चानुवर्तते । अतद्धित इति षष्ठर्थे सप्तमी । तद्धितभिन्नस्य प्रत्ययस्य आदिभूतं लकारशकारकवर्गम् इत्संज्ञं भवतीत्यर्थः । तदाह — तद्धितवर्जेति । अतद्धित इति किम्  ।कर्णललाटात्कनलङ्कारे॑ । कर्णिका । अत्र ककारस्य तद्धितावयवत्वान्नेत्त्वम् । सति तस्मिन्किति चे॑त्यादिवृद्धिः स्यात् । एतेन प्रयोजनाऽभावादेव लशादितद्धितेषु नेत्त्वमित्यतद्धितग्रहणं व्यर्थमिति निरस्तम् । इति शस इति । शकारस्येत्संज्ञायां 'तस्य लोप' इति लोपः । शकारोच्चारणं तु 'जसः शी' 'तस्माच्छसो नः' इत्यादौ विषयविभागार्थम् । राम असिति स्थिते, अकः सवर्णे दीर्घ इति बाधित्वा, अतो गुण इति प्राप्ते प्रथमयोरिति पूर्वसवर्णदीर्घे, रामास् इति स्थिते । </p>
<h2>Padamanjari</h2>
<hr />
<p>index: 1.3.8
sutra: लशक्वतद्धिते</p>
<hr />
<p>प्रियंवद इति। ठरुर्द्विषदजन्तस्य मुम्ऽ । जिष्णुरिति। स्नुप्रत्ययस्य गित्वपक्षे गकारस्येदमुदाहरणम्। चूडाल इति । मत्वर्थे'प्राणिस्थादातो लजन्यतरस्याम्' इति । अत्र प्रयोजनाभावादेव न भविष्यतीति शक्यं वक्तुम्। कर्णिकेति।'कर्णललाटात् कनलङ्कारे' इति भवार्थे कन्। अत्र'किति च'  इति वृद्धिः स्यात्, रूपञ्च न सिध्येत्। अथ तुदिर्च्छिदिर्प्रभृतिषु इरित्यस्य समुदायस्य केनेत्संज्ञा?मा भूत्समुदायस्य, रेफस्य हलन्त्यम् इति भविष्यति, इकारस्य उपदेशेजनुनासिक इत् इति। इरितो वा इत्यात्रापि -  इश्च रश्चेरौ तावितावस्येति विग्रहः, न तु इरित्ययं समुदायः स इद्यस्येति। अवश्यं च इकारस्य पृथगीत्संज्ञेषितव्या, स्वरितेत इत्यात्मनेपदं यथा स्यादिति। यद्येवम्, ठिदितो नुम् धात्तोःऽ इति नुम् प्राप्नोति, कुम्भीधान्यन्यायेन न भवति; यस्य पुनः कुम्भ्यां वान्यत्र वा, नासौ कुम्भीधान्यः। नायं न्यायो नुम्विधौ शक्य आश्रयितुम्। इह हि न स्यात्-टुअनदिऽ नन्दथुरिति। ज्ञापकात् सिद्धम्, यदयम्'न हशः'  इति क्सस्य प्रतिषेधं शास्ति, तज्ज्ञापयति-नेदितां नुम्भवति; अन्यथा हशेरिदित्वान्नुमि सति अनिगुपधात्वात् क्सस्य प्राप्तिरेव नास्ति, किं तन्निषेधेन। परिहारान्तरमप्यत्र नुम्विधौ वक्ष्यते॥</p></div>