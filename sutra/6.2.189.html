<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.2.188.html"><button class="muted-button">Prev 6.2.188</button></a>
        <a href="6.2.190.html"><button class="muted-button">Next 6.2.190</button></a>
        </nav><h2>Kashika</h2>
<hr />
<p>index: 6.2.189
sutra: अनोरप्रधानकनीयसी</p>
<hr />
<p>अनोरुत्तरमप्रधानवाचि कनीयः च अन्तोदात्तं भवति। अनुगतो ज्येष्ठमनुज्येष्ठः। अनुमध्यमः। पूर्वपदप्रधानः प्रादिसमासोऽयम्। अनुगतः कनीयाननुकनीयान्। उत्तरपदार्थप्रधानोऽयम्। प्रधानार्थं च कनीयोग्रहणम्। अप्रधानकनीयसी इति किम्? अनुगतो ज्येष्ठः अनुज्येष्ठः।</p>
<h2>Siddhanta Kaumudi</h2>
<hr />
<p>index: 6.2.189
sutra: अनोरप्रधानकनीयसी</p>
<hr />
<p>अनोः परमप्रधानवाचि कनीयश्चान्तोदात्तम् । अनुगतो ज्येष्ठमनुज्येष्ठः । पूर्वपदार्थप्रधानः प्रादिसमासः । अनुगतः कनीयाननुकनीयान् । उत्तरपदार्थप्रधानः । प्रधानार्थं च कनीयोग्रहणम् । अप्रेति किम् । अनुगतो ज्येष्ठोऽनुज्येष्ठः ।</p>
<h2>Padamanjari</h2>
<hr />
<p>index: 6.2.189
sutra: अनोरप्रधानकनीयसी</p>
<hr />
<p>उदाहरणे उतरपदार्थस्याप्राधान्यं दर्शयति । पूर्वपदार्थप्रधानः प्रादिसमासोऽयमिति । प्रधानार्थे च कनीयोग्रहणमिति । अन्यत्रा प्रधानग्रहणेनैव सिद्धत्वात् ।  अनुगतो ज्यष्ठ इति । विग्रहविशेषेण प्रधानवाचित्वं ज्येष्टशब्दस्य दर्शयति ॥</p></div>