<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.3.29.html">
            <button class="muted-button">Prev 1.3.29</button>
        </a>
        <a href="1.3.31.html">
            <button class="muted-button">Next 1.3.31</button>
        </a>
        </nav><h2>Kashika</h2>
<hr />
<p>index: 1.3.30
sutra: निसमुपविभ्यो ह्वः</p>
<hr />
<p>अकर्मकातिति निवृत्तम्। अतः परं सामान्येन आत्मनेपदविधानं प्रतिपत्तव्यम्। नि समुप वि इत्येवं पूर्वात् ह्वयतेर्धातोरात्नमेपदं भवति। निह्वयते। संह्वयते उपह्वयते। विह्वयते। अकर्त्रभिप्रायार्थोऽयमारम्भः। अन्यत्र हि ञित्त्वात् सिद्धम् एवाऽत्मनेपदम्। उपसर्गादस्यत्यूह्रोर्वा वचनम्। निरस्यति, निरस्यते। समूहति, समूहते।</p>
<h2>Siddhanta Kaumudi</h2>
<hr />
<p>index: 1.3.30
sutra: निसमुपविभ्यो ह्वः</p>
<hr />
<p>निह्वयते ।</p>
<h2>Balamanorama</h2>
<hr />
<p>index: 1.3.30
sutra: निसमुपविभ्यो ह्वः</p>
<hr />
<p><em>निसमुपविभ्यो ह्वः</em> - निसमुपवि । ह्वेञः कृतात्त्वस्य ह्व इति पञ्चम्यन्तम् । निह्वयते इति । संह्वयते । उपह्वयते । विह्वयते । अकत्र्रभिप्रायार्थमिदम् । </p>
<h2>Padamanjari</h2>
<hr />
<p>index: 1.3.30
sutra: निसमुपविभ्यो ह्वः</p>
<hr />
<p>निह्वयते इति। कथं पुनरत्रात्मनेपदम्, यावता'ह्वा'  इत्याकारान्तादियं पञ्चमि, एकारान्तश्चायम्, न च विकृतिः प्रकृतिं संगृह्णाति? सत्यम्; आकारान्तात्पञ्चमी, न त्विदं प्रयोगस्थस्याकारान्तस्यानुकरणम्, किं तर्हि? धातुपाठेऽवस्थितैकारान्तस्य तस्यैव लक्षणवशादात्वम्। न चातुक्रियमाणरूपविनाशप्रसङ्गः; शास्त्रवासनया तस्यैव प्रतीतेः, यथा -'यस्येति च'  इतीकाराकारयोः॥</p></div>