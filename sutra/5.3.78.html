<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.77.html">
            <button class="muted-button">Prev 5.3.77</button>
        </a>
        <a href="5.3.79.html">
            <button class="muted-button">Next 5.3.79</button>
        </a>
        </nav><h2>Kashika</h2>
<hr />
<p>index: 5.3.78
sutra: बह्वचो मनुष्यनाम्नष्ठज्वा</p>
<hr />
<p>अनुकम्पायाम् [[5.3.76]], <em>नीतौ च तद्युक्तात्</em> [[5.3.77]] इति वर्तते। बह्वचः प्रातिपदिकात् मनुष्यनामधेयाद् वा ठच् प्रत्ययो भवति, अनुकम्पायां गम्यमानायां नीतौ च। देविकः, देवदत्तकः। यज्ञिकः, यज्ञदत्तकः। बह्वचः इति किम्? दत्तकः। गुप्तकः। मनुष्यनाम्नः इति किम्? मद्रबाहुकः। भद्रबाहुकः।</p>
<h2>Siddhanta Kaumudi</h2>
<hr />
<p>index: 5.3.78
sutra: बह्वचो मनुष्यनाम्नष्ठज्वा</p>
<hr />
<p>पूर्वसूत्रद्वयविषये ॥</p>
<h2>Balamanorama</h2>
<hr />
<p>index: 5.3.78
sutra: बह्वचो मनुष्यनाम्नष्ठज्वा</p>
<hr />
<p><em>बह्वचो मनुष्यनाम्नष्ठज्वा</em> - बह्वचो मनुष्य ।ठ॑जिति च्छेदः पूर्वसूत्रद्वयविषये इति शेषपूरणम् ।अनुकम्पाया॑मितिनीतौ च तद्युक्ता॑दिति च सूत्रद्वयविषये बह्वचो मनुष्यनाम्नः प्रातिपदिकाट्ठज्वा स्यादित्यर्थः । पक्षे कः । </p>
<h2>Padamanjari</h2>
<hr />
<p>index: 5.3.78
sutra: बह्वचो मनुष्यनाम्नष्ठज्वा</p>
<hr />
<p>प्रकरणमपेक्ष्यते, न त्वनन्तरमित्याह - अनुकम्पायां नीतौ च तद्यौक्तादिति वर्तत इति। मद्रबाहुक इति। नामग्रहणस्येदं प्रत्युदाहरणम्, यौगिकोऽयम् - मद्रौ बाहू यस्येति। मनुष्यग्रहणस्य तु स्तम्बेरमादिः प्रत्युदाहरणम्। अपर आह - मद्रबाहुरिति चतुष्पाज्जातिविशेषो मनुष्यग्रहणस्य प्रत्युदाहरणम्, नामग्रहणस्य त्वौपगवादिः प्रत्युदाहरणमिति॥</p></div>