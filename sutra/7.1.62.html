<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.1.61.html"><button class="muted-button">Prev 7.1.61</button></a>
        <a href="7.1.63.html"><button class="muted-button">Next 7.1.63</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 7.1.62
sutra: नेट्यलिटि रधेः</p>
<hr />
<p>रधेः अलिटि इटि अचि नुम् न</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 7.1.62
sutra: नेट्यलिटि रधेः</p>
<hr />
<p>रध्- धातोः इडागमे कृते नुमागमः न भवति । परन्तु लिट्-लकारस्य विषये तु इडागमे कृते अपि नुमागमः भवति । </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 7.1.62
sutra: नेट्यलिटि रधेः</p>
<hr />
<p>For the verb root रध्, there is no नुमागम if an  इडागम is done. However, in case of लिट्-लकार, नुमागम happens in-spite of इडागम.</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 7.1.62
sutra: नेट्यलिटि रधेः</p>
<hr />
<p><b>रधिजभोरचि</b> <a href="7.1.62.html">7.1.62</a> इत्यनेन रधँ (हिंसासंराध्योः, दिवादिः &lt;{4.90}&gt;) इति धातोः अजादिप्रत्यये परे नुमागमः विधीयते । यत्र प्रक्रियायाम् प्रत्ययः स्वयं अजादिः नास्ति, परन्तु प्रत्ययस्य इडागमः भवति, तत्रापि एतादृशः नुमागमः अवश्यं सम्भवति, यतः <b>यदागमास्तद्गुणीभूतास्तद्ग्रहणेन गृह्यन्ते</b> अनया परिभाषया प्रत्ययग्रहणेन इडागमस्य अपि ग्रहणं भवति । अस्यां स्थितौ वर्तमानसूत्रेण (लिट्-लकारं विहाय अन्यत्र सर्वत्र) अयं नुमागमः निषिध्यते । उदाहरणानि एतानि - </p>
<ol>
<li>रध्-धातोः तव्यत्-प्रत्ययान्तरूपम् - </li>
</ol>
<p><pr></p>
<p>रधँ (हिंसासंराध्योः, &lt;{4.90}&gt;)</p>
<p>→ रध् + तव्यत् [<b>तव्यत्तव्यानीयरः</b> <a href="3.1.96.html">3.1.96</a> इति तव्यत्-प्रत्ययः] </p>
<p>→ रध् + इट् + तव्य [<b>रधादिभ्यश्च</b> <a href="7.2.45.html">7.2.45</a> इति वैकल्पिकः इडागमः]</p>
<p>→ रध्  + इ + तव्य [<b>रधिजभोरचि</b> <a href="7.1.61.html">7.1.61</a> इत्यनेन नुमागमे प्राप्ते <b>नेट्यलिटि रधेः</b> <a href="7.1.62.html">7.1.62</a> इति निषेधः ।]</p>
<p>→ रधितव्य</p>
<p>इडागमाभावे 'रद्धव्यम्' इति अपि रूपं सिद्ध्यति ।  अस्मिन् रूपे तु अजादिप्रत्ययस्य अभावात् नुमागमस्य प्रसक्तिः एव न विद्यते ।</p>
<p></pr></p>
<ol>
<li>रध्-धातोः लृट्-लकारस्य प्रथमैकवचनम् -</li>
</ol>
<p><pr></p>
<p>रधँ (हिंसासंराध्योः, &lt;{4.90}&gt;)</p>
<p>→ रध् + लृट् [<b>लृट् शेषे च</b> <a href="3.3.13.html">3.3.13</a> इति लृट्-लकारः]</p>
<p>→ रध् + स्य + लृट् [<b>स्यतासी लृलुटोः</b> <a href="3.1.33.html">3.1.33</a> इति विकरणप्रत्ययः 'स्य']</p>
<p>→ रध् + इट् + स्य + लृट् [<b>आर्धधातुकस्य इड्वलादेः</b> <a href="7.2.35.html">7.2.35</a> इति इडागमः]</p>
<p>→ रध् + इ + स्य + लृट्  [<b>रधादिभ्यश्च</b> <a href="7.2.45.html">7.2.45</a> इति वैकल्पिकः इडागमः । इडागमस्य पक्षे <b>रधिजभोरचि</b> <a href="7.1.61.html">7.1.61</a> इत्यनेन नुमागमे प्राप्ते <b>नेट्यलिटि रधेः</b> <a href="7.1.62.html">7.1.62</a> इति निषेधः ।]</p>
<p>→ रध् +  इ + स्य + तिप् [<b>तिप्तस्..</b> <a href="3.4.78.html">3.4.78</a> इति प्रथमपुरुषैकवचनस्य प्रत्ययः तिप्]</p>
<p>→ रधिष्यति [<b>आदेशप्रत्यययोः</b> <a href="8.3.59.html">8.3.59</a> इति षत्वम्]</p>
<p>इडागमाभावे 'रत्स्यति' इति अपि रूपं सिद्ध्यति । अस्मिन् रूपेे नुमागमस्य प्रसक्तिः एव न विद्यते ।</p>
<p></pr></p>
<ol>
<li>लिट्-लकारस्य विषये तु इडागमे कृतेऽपि वर्तमानसूत्रेण नुमागमः नैव निषिध्यते, अतः अत्र नुमागमः अवश्यं करणीयः - </li>
</ol>
<p><pr></p>
<p>रधँ (हिंसासंराध्योः, &lt;{4.90}&gt;)</p>
<p>रध् + लिट् [<b>परोक्षे लिट्</b> <a href="3.2.115.html">3.2.115</a> इति लिट्]</p>
<p>→ रध् + रध् + लिट् [<b>लिटिधातोरनभ्यासस्य</b> <a href="6.1.8.html">6.1.8</a> इति द्वित्वम्]</p>
<p>→ र रध् + लिट् [<b>हलादि शेषः</b> <a href="7.4.60.html">7.4.60</a> इति अभ्यासस्य धकारलोपः]</p>
<p>→ र रध् + सिप् [<b>तिप्तस्झि...</b> <a href="3.4.78.html">3.4.78</a> इति मध्यमपुरुषैकवचनस्य सिप्-प्रत्ययः]     </p>
<p>→ र रध्  + थल् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति सिप्-प्रत्ययस्य थल्-आदेशः]      </p>
<p>→ र रध् + इट् + थल् [<b>रधादिभ्यश्च</b> <a href="7.2.45.html">7.2.45</a> इति वैकल्पिकः इडागमः । अत्र <b>नेट्यलिटि रधेः</b> <a href="7.1.62.html">7.1.62</a> इति निषेधः नैव प्राप्नोति, सूत्रे 'अलिटि' इति निषेधात् ।]</p>
<p>→ र र नुम् ध् इ + थल् [<b>रधिजभोरचि</b> <a href="7.1.61.html">7.1.61</a> इत्यनेन नुमागमः]</p>
<p>→ ररंधिथ [<b>नश्चापदान्तस्य झलि</b> <a href="8.3.24.html">8.3.24</a> इति अनुस्वारः]</p>
<p>→ ररन्धिथ [<b>अनुस्वारस्य ययि परसवर्णः</b> <a href="8.4.58.html">8.4.58</a> इति परसवर्णः नकारः]</p>
<p>इडागमाभावे 'ररद्ध' इत्यत्र तु नुमागमस्य प्रसक्तिः एव नास्ति, यतः प्रत्ययस्थः थकारः अच् नास्ति ।</p>
<p></pr></p>
<p><title>सूत्ररचनाविशेषाः</title></p>
<ol>
<li>
<p>अत्र सूत्रे 'इटि अलिटि' इत्यत्र &lt;ऽयस्मिन् विधिः तदादौ अल्ग्रहणेऽ&gt; अनया परिभाषया तदादिविधिः कृतः अस्ति । अतः 'इडागमः यस्य आदौ विद्यते तादृशः लिट्-भिन्नः प्रत्ययः' इति अर्थः अत्र सिद्ध्यति ।</p>
</li>
<li>
<p>'अलिटि' इत्यत्र प्रसज्यप्रतिषेधपक्षः स्वीकरणीयः । यदि अत्र पर्युदासपक्षः स्वीक्रियते, तर्हि 'लिट्भिन्ने परन्तु तत्सदृशे (लकारप्रत्यये) परे इडागमे कृते नुमागमः न भवति' इति अर्थः जायेत , येन 'तृच्', 'तव्यत्' आदीनां विषये इडागमे कृते अपि अनिष्टः नुमागमः सम्भवेत् । प्रसज्यप्रतिषेधपक्षे तु 'लिटि इडागमे कृते नुमागमनिषेधः न भवति' इत्येव अर्थः सिद्ध्यति, येन अन्यत्र सर्वत्र इडागमे कृते नुमागमनिषेधः अवश्यं ज्ञाप्यते । </p>
</li>
</ol>
<p><title>शास्त्रविशेषाः</title></p>
<p>लिट्-लकारस्य आदेशरूपेण विहितस्य क्वसुँ-प्रत्ययस्य विषये प्रक्रिया एतादृशी अस्ति - </p>
<p><pr></p>
<p>रधँ (हिंसासंराध्योः, &lt;{4.90}&gt;)</p>
<p>→ रध् + लिट् [<b>छन्दसि लिट्</b> <a href="3.2.105.html">3.2.105</a> इति लिट्]</p>
<p>→ रध् + क्वसुँ [<b>क्वसुश्च</b> <a href="3.2.107.html">3.2.107</a> इति  क्वसुँ-आदेशः]</p>
<p>→ रध् रध् + वस् [<b>लिटिधातोरनभ्यासस्य</b> <a href="6.1.8.html">6.1.8</a> इति द्वित्वम्]</p>
<p>--&gt; र रध् + वस् [<b>हलादि शेषः</b> <a href="7.4.60.html">7.4.60</a> इति अभ्यासस्य धकारलोपः]</p>
<p>--&gt; रेध् + वस् [<b>अत एकहल्मध्येऽनादेशादेर्लिटि</b> <a href="6.4.120.html">6.4.120</a> इति एत्व-अभ्यासलोपौ । अत्र अजादिः प्रत्ययः नास्ति अतः अत्र नुमागमस्य प्रसक्तिरेव नास्ति ।]</p>
<p>--&gt; रेध् + इट् + वस् [<b>वस्वेकाजाद्घसाम्</b> <a href="7.2.67.html">7.2.67</a> इति एकाच्-अङ्गात् विहितस्य वसुँ-प्रत्ययस्य इडागमः]</p>
<p>--&gt; रे न् ध् + इ + वस् [<b>रधिजभोरचि</b> <a href="7.1.61.html">7.1.61</a> इति अजादिप्रत्यये परे नुमागमः । अत्र यद्यपि इडागमः अस्ति, तथापि अयं लिट्-लकारस्य विषयः, अतः  <b>नेट्यलिटि रधेः</b> <a href="7.1.62.html">7.1.62</a> इति निषेधः अत्र न प्रवर्तते ]</p>
<p>--&gt; रे ध् + इ + वस् [क्वसुँ-प्रत्ययस्य औपदेशिक-कित्त्वात् <b>अनिदितां हल उपधायाः क्ङिति</b> <a href="6.4.24.html">6.4.24</a> इति उपधानकारलोपः]</p>
<p>--&gt; रेधिवस् </p>
<p></pr></p>
<p><title>शास्त्रसंवादः</title></p>
<p>छात्रः - 'न इटि अलिटि रधेः' इति इदम् सूत्रम् । अत्र सूत्रे 'न' इत्यनेन एकः निषेधः उच्यते, 'अलिटि' इत्यनेन अपरः निषेधः उच्यते । एतादृशस्य द्विवारं कृतस्य निषेधस्य स्थाने 'इटि लिटि रधेः' इत्येव सरलं सूत्रम् स्थापनीयम् इति मे प्रतिभाति ।</p>
<p>आचार्यः - 'इटि लिटि रधेः' इत्यस्य कः अर्थः भवेत्?</p>
<p>छात्रः - रध्-धातोः विषये इडागमे कृते <b>रधिजभोरचि</b> <a href="7.1.61.html">7.1.61</a> इत्यनेनैव नुमागमे सिद्धे, 'इटि लिटि रधेः' इति वचनम् नियमार्थम् । रध्-धातोः इडागमे परे नुमागमः भवति चेत् लिट्-लकारस्य विषये एव, नान्यत्र इत्यर्थः ।</p>
<p>आचार्यः -  परन्तु 'इटि लिटि रधेः' इत्यस्य कश्चन अन्यः अर्थः अपि सम्भवति । </p>
<p>छात्रः - कः सः ?</p>
<p>आचार्यः - 'इडागमे कृते एव लिट्-लकारस्य विषये नुमागमः, अन्यत्र तु इडागमे कृते अकृते अपि नुमागमः' इति । अयं तु अनुचितः अर्थः । नुमागमः केवलम् अजादिप्रत्यये परे एव इष्यते, अन्यत्र न । </p>
<p>छात्रः - तर्हि तद्वारणाय 'एव' इति पदं स्थापयामः - 'इटि लिटि एव रधेः' इति । सन्धिं कृत्वा 'लिट्येवेटि रधेः' इति सूत्रम् ।</p>
<p>आचार्यः - तर्हि 'नेट्यलिटि रधेः' इति मूलसूत्रमेव स्यात्, यतः 'लिट्येवेटि रधेः' इत्यनेन न हि अल्पाक्षरत्वं किञ्चन लभ्यते ।</p>
<p>छात्रः - आम् । सत्यम् ।</p>
<h2 id="kashika">Kashika</h2><a href="#">Up</a>
<hr />
<p>index: 7.1.62
sutra: नेट्यलिटि रधेः</p>
<hr />
<p>इडादौ अलिटि प्रत्यये परे रधेर्नुमागमो न भवति। रधिता। रधितुम्। रधितव्यम्। इटि इति किम्? रन्धनम्। रन्धकः। अलिटि इति किम्? ररन्धिव। ररन्धिम। नुमि कृते संयोगान्तत्वातसंयोगल्लिट् कित् <a href="1.2.5.html">1.2.5</a> इति कित्त्वं न अस्तीति नलोपो न भवति। अथ क्वसौ कथं भवितव्यम्? रेधिवानिति। कथम्? एत्वभ्यासलोपयोः कृतयोः इडागमः क्रियते, ततो नुमागमः, तस्य औपदेशिककित्त्वश्रयो लोपः। अथ इटि लिटि इत्येवं नियमः कस्मान् न क्रियते, लिट्येव इटि न अन्यत्र इति? विपरीतमप्यवधारणं सम्भाव्येत, इट्येव लिटि न अन्यत्र इति। तथा हि सति ररन्ध इत्यत्र न स्यात्, रधिता इत्यत्र च स्यादेव।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 7.1.62
sutra: नेट्यलिटि रधेः</p>
<hr />
<p>निड्वर्जे इटि रधेर्नुम्न स्यात् । रधिता । रद्धा । रधिष्यति । रत्स्यति । अङि नुम् । अनिदिताम् - &lt;{SK415}&gt; इति नलोपः । अरधत् ।{$ {!1194 णश!} अदर्शने$} । नश्यति । ननाश । नेशतुः । नेशिथ ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 7.1.62
sutra: नेट्यलिटि रधेः</p>
<hr />
<p><b>नेट्यलिटि रधेः</b> - नेटलिटि रधेः ।इदितो नुम् धातो॑रित्यतो नुमित्यनुवर्तते । तदाह — लिड्वर्जे इटीति । अङित्विति । पुषाद्यङि कृते सतीत्यर्थः । अरधदिति ।मो अहं द्विषतेऽरधम् ।॑ णश अदर्शने इति । णोपदेशोऽयं सेट् ।रधादिभ्यश्चे॑ति वट् । तत्र इट्पक्षे आह — नेशिथेति ।थलि च सेटी॑त्येत्त्वाभ्यासलोपाविति भावः । इडभावपक्षे ननश्- थ इति स्थिते — </p>
<h2 id="padamanjari">Padamanjari</h2><a href="#">Up</a>
<hr />
<p>index: 7.1.62
sutra: नेट्यलिटि रधेः</p>
<hr />
<p>नुमि कृते इत्यादि । ननु चेटि सत्यजादित्वान्नुमा भवितव्यम्, प्रागेव चेटः कित्वं प्राप्नोति न च अलिटि इत्यस्य वैयर्थ्यम्, थल्यर्थवत्वान् एवं हि धातोरित्यनुवृतेरुपदेश एव नुम् भवति । अचीत्येषा तु विपयसप्तमी ।  अथेति । येषां छान्दसः क्वसुस्तेषामेष विचारो नास्ति, च्छन्दसि दृष्टानुविधानात् । एत्वाभ्यासलोपयोः कृतयोरिति । वस्वेकाजाद्घसाम् इत्यत्र कृतद्विर्वचनानामेकाचां ग्रहणादेव मुक्तम् । तत्र नुमागम इति । अचीति वचनात् । तस्येत्यादि । यद्यपि ररन्धिवेत्यादिवत् क्वसावप्यातिदेशिकं कित्वं नास्ति, तथाप्यौपदेशिकं कित्वमाश्रित्य नलोपो भवतीत्यर्थः ।  अथेत्यादि । एवं सति नेटॡइटि इति द्वावपि प्रतिषेधौ न वक्तव्यौ भवत इति भावः । विपरीतमावधारणं सम्भाव्येतेति । एवकारे तु क्रियमाणे न लाघ्रवे विशेषः ॥</p></div>