<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.71.html"><button class="muted-button">Prev 1.1.71</button></a>
        <a href="1.1.73.html"><button class="muted-button">Next 1.1.73</button></a>
        </nav><h2 class="title">येन विधिस्तदन्तस्य</h2><p class="sname"><font color=blue>1-1-72 येन विधिः तदन्तस्य</font> <font color="DeepPink"> स्वं रूपं</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 1.1.72
sutra: येन विधिस्तदन्तस्य</p>
<hr />
<p>येन विधिः, स्वस्य रूपस्य, तदन्तस्य </p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 1.1.72
sutra: येन विधिस्तदन्तस्य</p>
<hr />
<p>विशेषणेन निर्दिष्टः विधिः तम् विशेषणम् स्वीकृत्य अपि भवति, तदन्तम् स्वीकृत्य अपि भवति ।</p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 1.1.72
sutra: येन विधिस्तदन्तस्य</p>
<hr />
<p>A विधि mentioned using an adjective happens in the context of that adjective, and also in context of the words which end in that adjective. </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 1.1.72
sutra: येन विधिस्तदन्तस्य</p>
<hr />
<p>येन विशेषणेन विधिर्विधीयते स तदन्तस्य आत्मान् तस्य समुदायस्य ग्राहको भवति , स्वस्य च रूपस्य । <b>एरच्</b> <a href="3.3.56.html">3.3.56</a> - इवर्णान्तादच्प्रत्ययो भवति -</p>
<p>चयः, जयः,  अयः । <b>ओरावश्यके</b> <a href="3.1.125.html">3.1.125</a>, उवर्णान्ताद् ण्यद् भवति - अवश्यलाव्यम्, अवश्यपाव्यम् । &lt;!समासप्रत्ययविधौ तदन्तविधेः प्रतिषेधो वक्तव्यः!&gt; । द्वितीयान्तं श्रितादिभिः सह समस्यते <a href="2.1.24.html">2.1.24</a> कष्टश्रितः । इह मा भूत् - कष्टं परमश्रित इति । प्रत्ययविधौ - <b>नडाऽदिभ्यः फक्</b> <a href="4.1.99.html">4.1.99</a> - नडस्य अपत्यं नाडायनः । इह मा भूत् - सूत्रनडस्य अपत्यं सौत्रनाडिः । किमविशेषेण ? न इत्याह । &lt;!उगिद्वर्णग्रहणवर्जम् इति वाच्यम्!&gt; । <b>उगितश्च</b> <a href="4.1.6.html">4.1.6</a> इति ङीप्प्रत्ययः तदन्तादपि भवति - भवती, अतिभवती । वर्णग्रहणम् <b>अत इञ्</b> <a href="4.1.95.html">4.1.95</a> - दाक्षिः, प्लाक्षिः । &lt;!यस्मिन् विधिस्तदादावल्ग्रहणे!&gt; । अल्ग्रहणेषु यस्मिन् विधिस्तदादौ इति वक्तव्यम् । <b>अचि श्नुधातुभ्रुवां य्वोरियङुवङौ</b> <a href="6.4.77.html">6.4.77</a> इति - श्रियः,  भ्रुवः ॥</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 1.1.72
sutra: येन विधिस्तदन्तस्य</p>
<hr />
<p>विशेषणं तदन्तस्य संज्ञा स्यात् स्वस्य च रूपस्य ।&lt;!समासप्रत्ययविधौ प्रतिषेधः !&gt; (वार्तिकम्) ।&lt;!उगिद्वर्णग्रहणवर्जम् !&gt; (वार्तिकम्) ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 1.1.72
sutra: येन विधिस्तदन्तस्य</p>
<hr />
<p>अष्टाध्याय्याः सूत्रैः उक्तः विधिः कीदृशेभ्यः शब्देभ्यः भवति इत्यस्मिन् विषये कश्चन सामान्यनियमः प्रकृतसूत्रेण उच्यते । <b>यदि सूत्रे स्थानिनः निर्देशार्थम् किञ्चन विशेषणम् निर्दिष्टम् अस्ति, तर्हि तेन सूत्रेण निर्दिष्टः विधिः विशेषणस्य विषये तु अवश्यम् एव प्रयुज्यते,परन्तु तद् विशेषणम् यस्य अन्ते विद्यते तादृशस्य शब्दस्य विषये अपि प्रयुज्यते</b> — इति प्रकृतसूत्रस्य अर्थः । अस्यैव निर्देशः व्याकरणग्रन्थेषु <hlb>तदन्तविधिः</hlb> इति नाम्ना क्रियते । कानिचन उदाहरणानि एतादृशानि —</p>
<p><listsp></p>
<ol>
<li><b>अतो दीर्घो यञि</b> <a href="7.3.101.html">7.3.101</a> इति सूत्रम् अङ्गाधिकारे विद्यते । अस्मिन् सूत्रे विद्यमानः <qt>अतः</qt> इति षष्ठ्यन्तः शब्दः <qt>अङ्गस्य</qt> इत्यस्य षष्ठ्यन्तपदस्य <b>विशेषणम्</b> अस्ति । अतः अत्र सामान्यरूपेण <b><qt>अ</qt> इति अङ्गस्य यञ्-वर्णे परे दीर्घः भवति</b> — इति अर्थः जायते । परन्तु अनेन सूत्रेण उक्तः दीर्घः केवलम् <qt>अ</qt> इति एकस्य अङ्गस्य विषये कर्तुम् इदं सूत्रं पाणिनिना नैव निर्मितम्, अपितु येषाम् शब्दानाम् अन्ते <qt>अ</qt>-इति वर्णः विद्यते, तेषाम् सर्वेषाम् कृते अस्य सूत्रस्य प्रयोगः इष्यते । अतः अत्र  <b>येन विधिस्तदन्तस्य</b> <a href="1.1.72.html">1.1.72</a> इति प्रकृतसूत्रस्य साहाय्यं स्वीक्रियते । इत्युक्ते, <b>विशेषणेन निर्दिष्टः विधिः तदन्तस्य अपि भवति</b> — इति प्रकृतसूत्रेण उक्तं नियमम् अनुसृत्य अत्र <b>अतो दीर्घो यञि</b> <a href="7.3.101.html">7.3.101</a> इति सूत्रस्य सर्वेषाम् <b>ह्रस्व-अकारान्तशब्दानां विषये</b> अपि प्रयोगः क्रियते ।अतएव, <qt>पठामि</qt> इति शब्दस्य सिद्धौ <b>अतो दीर्घो यञि</b> <a href="7.3.101.html">7.3.101</a>  इति सूत्रेण दीर्घादेशे कृते इष्टरूपं सिद्ध्यति —</li>
</ol>
<p><pr></p>
<p>पठँ (व्यक्तायां वाचि, भ्वादिः, &lt;{1.381}&gt;)</p>
<p>→ पठ् + लट् [<b>वर्तमाने लट्</b> <a href="3.2.123.html">3.2.123</a>]</p>
<p>→ पठ् + मिप् [<b>तिप्तस्झि..</b> <a href="3.4.78.html">3.4.78</a> इति उत्तमपुरुषैकवचनस्य मिप्-प्रत्ययः]</p>
<p>→ पठ् + शप् + मि [<b>कर्तरि शप्</b> <a href="3.1.68.html">3.1.68</a> इति शप्]</p>
<p>→ पठ् + अ + मि [इत्संज्ञालोपः]</p>
<p>→ पठ् + आ + मि [अत्र केवल-अकारस्य अङ्गसंज्ञा न विद्यते, अपितु <qt>पठ् + अ</qt> इत्यस्य सम्पूर्णस्य शब्दस्य अङ्गसंज्ञा वर्तते । अतः अत्र प्रकृतसूत्रेण उक्तं तदन्तविधिम् अवलम्ब्य <b>अतो दीर्घो यञि</b> <a href="7.3.101.html">7.3.101</a> इत्यनेन <b>अदन्तस्य अङ्गस्य</b> दीर्घादेशः सम्भवति । तत्र <b>अचश्च</b> <a href="1.2.28.html">1.2.28</a> इत्यनेन केवलम् अच्-वर्णस्य ; तत्रापि <b>अलोऽन्त्यस्य</b> <a href="1.1.52.html">1.1.52</a> इत्यनेन अन्तिम-अच्-वर्णस्य दीर्घादेशः जायते ।]</p>
<p>→ पठामि </p>
<p></pr></p>
<p>2.<b>दिव उत्</b> <a href="6.1.131.html">6.1.131</a> इत्यस्मिन् सूत्रे <qt>दिवः</qt> इति षष्ठ्यन्तः शब्दः <qt>पदस्य</qt> इत्यस्य विशेषणम् अस्ति । अतः अस्य सूत्रस्य — '<qt>दिव्</qt>-इति पदस्य उत्-आदेशः भवति' — इति सीमितः अर्थः सम्भवति । परन्तु अत्रापि सूत्रस्य सम्यक् अर्थविधानार्थम् <b>येन विधिस्तदन्तस्य</b> <a href="1.1.72.html">1.1.72</a> इति प्रकृतसूत्रस्य साहाय्यं स्वीक्रियते, येन <qt>दिवः</qt> इति विशेषणस्य सन्दर्भे तदन्तविधेः प्रयोगं कृत्वा — <b><qt>दिव्</qt>-धातोः, <qt>दिव्</qt>-शब्दान्तस्य च पदसंज्ञायां सत्याम् उत्-आदेशः भवति</b> इति अत्र सूत्रार्थः सिद्ध्यति । अतएव <qt>सुदिव्</qt>-शब्दस्य विषये अपि इदं सूत्रम् उपयुज्य </qt>उत्</qt>-आदेशः क्रियते —</p>
<p><pr></p>
<p>सुदिव् + भ्याम् [तृतीयाद्विवचनस्य प्रत्ययः । अस्मिन् प्रत्यये परे सुदिव्-शब्दस्य <b>स्वादिष्वसर्वनामस्थाने</b> <a href="1.4.17.html">1.4.17</a> इति पदसंज्ञा विधीयते ।]</p>
<p>→ सुदि उ + भ्याम् [<b>दिव उत्</b> <a href="6.1.131.html">6.1.131</a> इत्यत्र तदन्तविधिना <qt>दिव्</qt>-शब्दान्तस्य <qt>सुदिव्</qt>-पदस्य विषये अपि <qt>उत्</qt>-आदेशः विधीयते  । <b>अलोऽन्त्यस्य</b> <a href="1.1.52.html">1.1.52</a> इत्यनेन अयम् आदेशः अन्तिमवर्णस्य स्थाने भवति, अतः अत्र <qt>सुदिव्</qt>-पदस्य अन्तिम-वकारस्य उकारादेशः विधीयते ।]</p>
<p>→ सुद्युभ्याम् [<b>इको यणचि</b> <a href="6.1.77.html">6.1.77</a> इति यणादेशः]</p>
<p></pr></p>
<ol>
<li><b>ह्रस्वस्य पिति कृति तुक्</b> <a href="6.1.71.html">6.1.71</a> इत्यस्मिन् सूत्रे विद्यमानः <qt>ह्रस्वस्य</qt> इति शब्दः <qt>धातोः</qt> इत्यस्य विशेषणम् अस्ति । अत्रापि <b>येन विधिस्तदन्तस्य</b> <a href="1.1.72.html">1.1.72</a> इति प्रकृतसूत्रेण तदन्तविधेः प्रयोगं कृत्वा <b>ह्रस्वसंज्ञकस्य धातोः, ह्रस्वान्तधातोः च पित्-कृत्-प्रत्यये परे तुगागमः भवति </b> इति अर्थः सिद्ध्यति । अतएव <qt>इ</qt>-धातोः तु तुगागमः भवत्येव, परन्तु <qt>स्तु</qt> इति ह्रस्वान्तधातोः अपि तुगागमः अवश्यं विधीयते —</li>
</ol>
<p><pr></p>
<p><b>ह्रस्वसंज्ञकस्य इ-धातोः तुगागमः —</b></p>
<p>इण् (गतौ, अदादिः, &lt;{2.40}&gt;)</p>
<p>→ इ + क्यप् [<b>एतिस्तुशास्वृदृजुषः क्यप्</b> <a href="3.1.109.html">3.1.109</a> इति क्यप्-प्रत्ययः]</p>
<p>→ इ तुक् + य [<b>ह्रस्वस्य पिति कृति तुक्</b> <a href="6.1.71.html">6.1.71</a> इति तुगागमः]</p>
<p>→ इत्य </p>
<p><br/></p>
<p><b>ह्रस्वान्तस्य स्तु-धातोः तुगागमः —</b></p>
<p>ष्टुञ् (स्तुतौ, अदादिः, &lt;{2.38}&gt;)</p>
<p>→ स्तु [<b>धात्वादेः षः सः</b> <a href="6.1.64.html">6.1.64</a> । &lt;!निमित्तापाये नैमित्तिकस्याप्यपायः!&gt; इति षत्वनिवृत्तौ ष्टुत्वनिवृत्तिः ]</p>
<p>→ स्तु + क्यप् [<b>एतिस्तुशास्वृदृजुषः क्यप्</b> <a href="3.1.109.html">3.1.109</a> इति क्यप्-प्रत्ययः]</p>
<p>→ स्तु + तुक् + य [<b>ह्रस्वस्य पिति कृति तुक्</b> <a href="6.1.71.html">6.1.71</a> इत्यत्र तदन्तविधिना ह्रस्वान्तस्य धातोः तुगागमः]</p>
<p>→ स्तुत्य</p>
<p></pr></p>
<p>अनेन प्रकारेण यत्र यत्र विशेषणम् उपयुज्य विधेः निर्देशः कृतः अस्ति, तत्र तत्र प्रकृतसूत्रेण तदन्तविधेः प्रयोगः भवति ।</p>
<p></list></p>
<p><title>तदन्तविधेः प्रतिषेधः</title></p>
<p>प्रकृतसूत्रेण उक्तः तदन्तविधिः द्वयोः स्थलयोः नैव इष्यते । तदर्थम् वार्त्तिककारः &lt;! समासप्रत्ययविधौ तदन्तविधेः प्रतिषेधो वक्तव्यः!&gt; इति वार्त्तिकम् अस्मिन् सूत्रे पाठयति । <b>समासविधौ, प्रत्ययविधौ च तदन्तविधेः प्रयोगः न करणीयः</b> — इति अस्य वार्त्तिकस्य अर्थः । यथा —</p>
<p><listsp></p>
<ol>
<li>
<p><b>द्वितीया श्रितातीतपतितगतात्यस्तप्राप्तापन्नैः</b> <a href="2.1.24.html">2.1.24</a> अनेन सूत्रेण <qt>श्रित/अतीत/पतित/गत</qt> इत्यादिभिः शब्दैः सह सुबन्तस्य  द्वितीयातत्पुरुषः समासः विधीयते; यथा — कृष्णं श्रितः = कृष्णश्रितः ।  अस्मिन् सूत्रे <qt>श्रित/अतीत/पतित/गत</qt> एतानि सर्वाणि <qt>सुपः</qt> इत्यस्य विशेषणानि सन्ति । अत्र यदि तदन्तविधेः प्रयोगः भवेत्, तर्हि <qt>कृष्णं श्रितः</qt> इत्येतत्सदृशं <qt>कृष्णं परमश्रितः</qt> इत्यस्य विषये अपि प्रकृतसूत्रेण अनिष्टः द्वितीयातत्पुरुषसमासः सम्भवेत् । परन्तु  <b>समासविधिं</b> दृष्ट्वा  अत्र &lt;! समासप्रत्ययविधौ तदन्तविधेः प्रतिषेधो वक्तव्यः!&gt;  इति वार्त्तिकम् उपयुज्यते, येन अस्य सूत्रस्य विषये तदन्तविधिः नैव प्रवर्तते । अतएव  <qt>कृष्णं परमश्रितः</qt> इत्यत्र <b>द्वितीया श्रितातीतपतितगतात्यस्तप्राप्तापन्नैः</b> <a href="2.1.24.html">2.1.24</a> इति सूत्रेण द्वितीयातत्पुरुषसमासः न भवति । </p>
</li>
<li>
<p><b>नडादिभ्यः फक्</b>  <a href="4.1.99.html">4.1.99</a> इत्यनेन सूत्रेण नडादिगणस्य शब्देभ्यः <qt>फक्</qt> इति प्रत्ययः विधीयते । अस्मिन् सूत्रे  <qt>नडादिभ्यः</qt> इति शब्दः <qt>प्रातिपदिकेभ्यः</qt> इत्यस्य विशेषणम् अस्ति । अत्र यदि प्रकृतसूत्रेण तदन्तविधिः विधीयेत, तर्हि <qt>सूत्रनड</qt> इत्यस्य तदन्तस्य विषये अपि <b>नडादिभ्यः फक्</b>  <a href="4.1.99.html">4.1.99</a> सूत्रेण अनिष्टः फक्-प्रत्ययः प्राप्नुयात् । परन्तु अत्र वार्त्तिककारेण &lt;! समासप्रत्ययविधौ तदन्तविधेः प्रतिषेधो वक्तव्यः!&gt;  इत्येतं वार्त्तिकं दत्त्वा <b>प्रत्ययविधेः</b> विषये तदन्तस्य प्रतिषेधः उच्यते, अतः फक्-प्रत्ययस्य विधानसमय तदन्तविधिः नैव प्रयुज्यते । अतएव केवलम् <qt>नड</qt>-शब्दात् एव <qt>फक्</qt>-प्रत्ययः भवति,  <qt>सूत्रनड</qt>-शब्दात् फक्-प्रत्ययः न विधीयते ।</p>
</li>
</ol>
<p></listsp> </p>
<p><title>तदन्तविधेः प्रतिषेधस्य प्रतिषेधः</title></p>
<p>केषुचन विशिष्टेषु स्थलेषु समासविधौ उत प्रत्ययविधौ अपि तदन्तविधिः अवश्यम् इष्यते । अतः एतादृशेषु स्थलेषु &lt;! समासप्रत्ययविधौ तदन्तविधेः प्रतिषेधो वक्तव्यः!&gt;  इति वार्त्तिकेन प्राप्तं तदन्तविधेः प्रतिषेधम् बाधित्त्वा पुनः तदन्तविधेः विधानार्थम् वार्त्तिककारः प्रथमवार्त्तिकस्य निषेधरूपेण द्वितीयम् वार्त्तिकं पाठयति —‌  &lt;!उगिद्वर्णग्रहणवर्जम् इति वाच्यम्!&gt; — इति । <b>यत्र उगित्-ग्रहणम् वर्णग्रहणम् वा क्रियते, तत्र समासविधौ प्रत्ययविधौ च अपि तदन्तग्रहणम्  अवश्यमेव भवति </b>— इति अस्य वार्त्तिकस्य आशयः । यथा —</p>
<p><listsp></p>
<p>1) <b>उगितश्च</b> <a href="4.1.6.html">4.1.6</a> अनेन सूत्रेण उगित्-शब्दात् स्त्रीत्वं द्योतयितुम् <qt>ङीप्</qt>-प्रत्ययः विधीयते । यथा, <qt>भवतुँ</qt> इत्यस्मात् उगित्-शब्दात् अनेन सूत्रेण <qt>ङीप्</qt>-प्रत्यये कृते <qt>भवती</qt> इति शब्दः सिद्ध्यति । अस्य सूत्रस्य प्रयोगः समासस्य विषये अपि इष्यते, अतः &lt;! समासप्रत्ययविधौ तदन्तविधेः प्रतिषेधो वक्तव्यः!&gt;  इति वार्त्तिकेन प्राप्तस्य तदन्तविधिप्रतिषेधस्य अपि &lt;!उगिद्वर्णग्रहणवर्जम् इति वाच्यम्!&gt; इति द्वितीयवार्त्तिकेन प्रतिषेधः क्रियते, येन उगित्-शब्दानां विषये समासे अपि तदन्तविधेः प्रयोगः अवश्यम् सम्भवति । अतएव <qt>अतिभवत्</qt> इति समस्तपदस्य विषये तदन्तविधिना <qt>ङीप्</qt>-प्रत्ययः एव विधीयते, येन <qt>अतिभवती</qt> इति इष्टशब्दः सिद्ध्यति ।</p>
<p>2) <b>एरच्</b> <a href="3.3.56.html">3.3.56</a> इत्यस्मिन् सूत्रे विद्यमानः <qt>एः</qt> इति शब्दः <qt>इ</qt> इत्यस्य पञ्चम्येकवचनम् अस्ति । अयं शब्दः अत्र <qt>धातोः</qt> इत्यस्य विशेषणरूपेण निर्दिष्टः अस्ति । अनेन सूत्रेण <qt>अच्</qt>-प्रत्ययस्य विधानम् कृतम् अस्ति, अतः &lt;! समासप्रत्ययविधौ तदन्तविधेः प्रतिषेधो वक्तव्यः!&gt;  इति वार्त्तिकेन अत्र वस्तुतः तदन्तविधिः प्रतिषिध्यते । इत्युक्ते, अनेन सूत्रेण केवलम् <qt>इ</qt>-धातोः एव <qt>अच्-</qt>प्रत्ययः विधीयेत, न हि इवर्णान्त-धातुभ्यः । परन्तु अत्र  <b>एरच्</b> <a href="3.3.56.html">3.3.56</a>  इति सूत्रस्य प्रयोगः बहुभ्यः इवर्णान्तधातुभ्यः इष्यते । अतः अत्र वार्त्तिककारस्य   &lt;!उगिद्वर्णग्रहणवर्जम् इति वाच्यम्!&gt; इति द्वितीयस्य वार्तिकस्य साहाय्यं स्वीक्रियते । अस्मिन् सूत्रे <qt>इ</qt>-इति वर्णनिर्देशेन प्रत्ययविधानं कृतम् अस्ति, एतादृशे <b>वर्णनिर्देशे</b> कृते तदन्तविधिः अवश्यं भवति — इति अस्मात् वार्त्तिकात् स्पष्टी भवति । अतएव अत्र  <qt>इ</qt>-धातोः तु अच्-प्रत्ययः भवत्येव, परन्तु <qt>जि, क्षि, चि, डी</qt> एतादृशानाम्   इवर्णान्त-धातुभ्यः अपि अच्-प्रत्ययः अवश्यं विधीयते —</p>
<p><pr></p>
<p><b>इ-धातोः अच्-प्रत्ययः —</b></p>
<p>इण् (गतौ, अदादिः, &lt;{2.40}&gt;)</p>
<p>→ इ + अच् [<b>एरच्</b> <a href="3.3.56.html">3.3.56</a> इति अच्-प्रत्ययः]</p>
<p>→ ए + अ [<b>सार्वधातुकार्धधातुकयोः</b> <a href="7.3.84.html">7.3.84</a> इति गुणः]</p>
<p>→ अय् + अ [<b>एचोऽयवायावः</b> <a href="6.1.78.html">6.1.78</a> इति अयादेशः]</p>
<p>→ अय</p>
<p><br/></p>
<p><b>जि-धातोः अच्-प्रत्ययः —</b></p>
<p>जि (अभिभवे, भ्वादिः, &lt;{1.1096}&gt;)</p>
<p>→ जि + अच् [<b>एरच्</b> <a href="3.3.56.html">3.3.56</a> इति अच्-प्रत्ययः]</p>
<p>→ जे + अ [<b>सार्वधातुकार्धधातुकयोः</b> <a href="7.3.84.html">7.3.84</a> इति गुणः]</p>
<p>→ जय् + अ [<b>एचोऽयवायावः</b> <a href="6.1.78.html">6.1.78</a> इति अयादेशः]</p>
<p>→ जय</p>
<p></pr></p>
<p></listsp></p>
<p><title>तदन्तग्रहणसम्बन्धिन्यः भिन्नाः परिभाषाः </title></p>
<p>प्रकृतसूत्रस्य भाष्ये, तदनुषङ्गेन परिभाषेन्दुशेखरे च तदन्तविधेः सम्बन्धिन्यः नैकाः परिभाषाः परिगणिताः विद्यन्ते । एताभ्यः काश्चन परिभाषाः प्रकृतसूत्रस्यैव अर्थम् भिन्नरूपेण स्पष्टीकुर्वन्ति, काश्चन अन्याः च परिभाषाः प्रकृतसूत्रस्य विशिष्टेषु सन्दर्भेषु  नियमनं कुर्वन्ति । एताभ्यः केवलम् मुख्यानाम् कासाञ्चित् परिभाषाणाम् सङ्क्षेपः अधः दत्तः अस्ति । एतासाम् विस्तरः, तथा च अस्मिन्नेव सन्दर्भे पाठिताः अन्याः परिभाषाः तु प्रकृतसूत्रस्य भाष्ये, परिभाषेन्दुशेखरे च द्रष्टव्याः ।</p>
<p><hlb>1. <light>(परिभाषा-23)</light> प्रत्ययग्रहणे यस्मात् स विहितस्तदादेस्तदन्तस्य च ग्रहणम्</hlb> — <b>येन विधिस्तदन्तस्य</b> <a href="1.1.72.html">1.1.72</a> इति प्रकृतसूत्रात् एव इयं परिभाषा सिद्ध्यति । <b>धातूनाम्, प्रत्ययानाम्, समासस्य च विधानम् यत्र विशिष्टप्रत्ययग्रहणेन क्रियते तत्र तदन्तविधिः अवश्यं भवति </b> इति अस्याः परिभाषायाः आशयः ।  यथा, <b>सनाशंसभिक्ष उः</b> <a href="3.2.168.html">3.2.168</a> इत्यनेन सूत्रेण <qt>उ</qt>-प्रत्ययस्य विधानम् <qt>सन्</qt>-प्रत्ययस्य ग्रहणेन कृतम् अस्ति । अतः अत्र तदन्तविधिः अवश्यं क्रियते, येन 'सन्-प्रत्ययान्तशब्देभ्यः उ-प्रत्ययः भवति' इति समुचितः अर्थः सिद्ध्यति ।</p>
<p><hlb>2. <light>(परिभाषा-25)</light> उत्तरपदाधिकारे प्रत्ययग्रहणे न तदन्तग्रहणम्</hlb>  — पूर्वोक्तायाः &lt;ऽ प्रत्ययग्रहणे यस्मात् स विहितस्तदादेस्तदन्तस्य च ग्रहणम् ऽ&gt; इत्यस्याः परिभाषायाः अपवादरूपेण इयं परिभाषा दीयते । <b>षष्ठाध्यायस्य तृतीयपादे विद्यमाने <b>अलुगुत्तरपदे</b> <a href="6.3.1.html">6.3.1</a> अस्मिन् अधिकारे प्रत्ययग्रहणेन तदन्तग्रहणं न भवति</b> इति अस्याः परिभाषायाः आशयः । यथा, <b>घरूपकल्पचेलड्ब्रुवगोत्रमतहतेषु ङ्योऽनेकाचो ह्रस्वः</b> <a href="6.3.43.html">6.3.43</a> इत्यस्मिन् सूत्रे विद्यमानेन <qt>घरूप</qt> इति शब्देन घरूपान्तशब्दस्य ग्रहणं न भवति । इत्युक्ते, घप्रत्ययः उत्तरपदरूपेण विद्यते चेत् अनेन सूत्रेण अवश्यं ह्रस्वादेशः भवति, परन्तु घप्रत्ययान्तशब्दः उत्तरपदरूपेण विद्यते चेत् अयं ह्रस्वादेशः न प्रवर्तते । अतएव <qt>ब्राह्मणिरूपा</qt> इत्यत्र अनेन सूत्रेण <qt>ब्राह्मणी</qt>-शब्दस्य ह्रस्वादेशः क्रियते, परन्तु <qt>कुमारीब्राह्मणिरूपा</qt> इत्यत्र <qt>कुमारी</qt>-शब्दस्य ह्रस्वादेशः न भवति । </p>
<p><hlb>3. <light>(परिभाषा-27)</light> संज्ञाविधौ प्रत्ययग्रहणे तदन्तग्रहणं नास्ति</hlb> —पूर्वोक्तायाः &lt;ऽप्रत्ययग्रहणे यस्मात् स विहितस्तदादेस्तदन्तस्य च ग्रहणम् ऽ&gt; इत्यस्याः परिभाषायाः अपवादरूपेण इयम् अपि परिभाषा दीयते । <b>यत्र प्रत्ययस्य ग्रहणं कृत्वा संज्ञायाः विधानम् क्रियते, तत्र प्रत्ययग्रहणेन तदन्तग्रहणं न भवति</b> इति अस्याः परिभाषायाः आशयः । यथा, <b>तरप्तमपौ घः</b> <a href="1.1.22.html">1.1.22</a> इत्यनेन सूत्रेण पाठिता घसंज्ञा तरप्-तमप्-प्रत्यययोः एव भवति, तरप्-तमप्-प्रत्ययान्तशब्दानाम् न । </p>
<p><hlb>4. <light>(परिभाषा-29)</light> पदाङ्गाधिकारे तस्य च तदन्तस्य च</hlb> — <b>येन विधिस्तदन्तस्य</b> <a href="1.1.72.html">1.1.72</a> इत्यस्य सूत्रस्य एव भिन्नरूपेण अर्थप्रतिपादनम् अनया परिभाषया क्रियते । <b>पदाधिकारे अङ्गाधिकारे च प्रातिपदिकग्रहणेन तदन्तस्य अपि ग्रहणं भवति</b> इति अस्याः परिभाषायाः आशयः । अतएव <b>सान्तमहतः संयोगस्य</b> <a href="6.4.10.html">6.4.10</a> इत्यनेन <qt>महत्</qt>-शब्दस्य उपधा-अकारस्य विहितः दीर्घादेशः <qt>परममहत्</qt> इत्यस्य विषये अपि प्रवर्तते, येन अस्य प्रथमैकवचनस्य रूपम् <qt>परममहान्</qt> इति भवति । </p>
<p><hlb>5. <light>(परिभाषा-31)</light> ग्रहणवता प्रातिपदिकेन तदन्तविधिर्नास्ति </hlb> —‌&lt;! समासप्रत्ययविधौ तदन्तविधेः प्रतिषेधो वक्तव्यः!&gt; इत्यस्मिन् वार्त्तिके विद्यमानस्य  <qt>प्रत्ययविधौ</qt> इति अंशस्य विवेचनम् अनया परिभाषया क्रियते । <b>यत्र प्रातिपदिकस्य निर्देशं कृत्वा प्रत्ययस्य विधानं कृतम् अस्ति, तत्र प्रातिपदिकेन तदन्तस्य ग्रहणं न भवति </b> इति अस्याः परिभाषायाः अर्थः । अतएव <b>नडादिभ्यः फक्</b> <a href="4.1.99.html">4.1.99</a> इत्यनेन <qt>नड</qt>-शब्दात् विहितः <qt>फक्</qt>-प्रत्ययः <qt>सूत्रनड</qt>-शब्दस्य विषये न प्रवर्तते । </p>
<p><hlb>6. <light>(परिभाषा-33)</light> यस्मिन् विधिस्तदादावल्ग्रहणे</hlb> — <b>येन विधिस्तदन्तस्य</b> <a href="1.1.72.html">1.1.72</a> इत्यस्य अपवादरूपेण प्रकृतसूत्रे भाष्यकारेण इयं परिभाषा पाठ्यते । <b>यत्र  सप्तमीविभक्तौ एकवर्णात्मकं विशेषणम् प्रयुक्तम् वर्तते, तत्र तदन्तविधेः अपवादरूपेण तदादिविधिः प्रवर्तते </b> — इति अस्याः परिभाषायाः अर्थः । इत्युक्ते, सप्तम्यन्तम् एकाल्-विशेषणम् यस्य शब्दस्य आदौ विद्यते तस्य शब्दस्य अपि तेन विशेषणेन ग्रहणम् क्रियते — इत्याशयः । यथा, <b>नेड् वशि कृति</b> <a href="7.2.8.html">7.2.8</a> इत्यत्र <qt>वशि</qt> इति सप्तम्यन्तं पदम् <qt>कृति</qt> इत्यस्य विशेषणरूपेण उपयुज्यते, तथा च अत्र <qt>वशि</qt> इत्यनेन वर्णनिर्देशः क्रियते, अतः अत्र &lt;ऽ यस्मिन् विधिस्तदादावल्ग्रहणे ऽ&gt; इत्यनया परिभाषया तदादिविधेः प्रयोगं कृत्वा —  वशादिकृत्प्रत्ययस्य इडागमः न भवति — इति अर्थः सिद्ध्यति ।</p>
<p></listsp></p>
<p>इतोऽपि काश्चन परिभाषाः प्रकृतसूत्रात् सिद्ध्यन्ति । तासाम् अवगमनार्थम् जिज्ञासुभिः परिभाषाग्रन्थाः एव द्रष्टव्याः ।</p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 1.1.72
sutra: येन विधिस्तदन्तस्य</p>
<hr />
<p><b>येन विधिस्तदन्तस्य</b> - यच्छब्दस्वरूपमुपादाय यो विधिरारभ्यते स तस्य तदन्तस्य च भवतीत्येतद्वक्तुमाह-येन विधिः । विधीयत इति विधिः ।उपसर्गे घोः कि॑रिति धाधातोर्भावे किप्रत्ययः । येनेति करणे तृतीया । शास्त्राकृद्विधाने कर्ता । धातोरित्यधिकृत्य #एरजिति इकारेण करणेन धातोरच्प्रत्ययं विधत्ते पाणिनिः । करणं च व्यापारवत् । एरजित्यत्र विशेषणस्य इकारस्य पाणिनिकर्तृकविधानक्रियायां करणस्य इतरव्यावर्तनमेव व्यापारः । ततश्च विशेषणमेवात्र येनेति तृतीयान्तेनोच्यते । स्वं रूपमित्यतः स्वमित्यनुवर्तते षष्ठन्ततया च विपरिणम्यते । एवं चविशेषणसमर्पकः शब्दस्तदन्तस्य स्वस्य च प्रत्यायक॑ इति फलति । तदाह — विशेषणमित्यादि । विशेषणसमर्पकः शब्दस्तदन्तस्य शब्दस्य, विशेषण समर्पकशब्दस्य च बोधकः स्यादिति यावत् । ततश्च एरजित्यत्र इकारान्ताद्धातोरच्प्रत्ययः स्यात्, इकाररूपाद्धातोश्चेति फलति । यथा-चयः, अयः । केचित्तु करणं कर्तृपरतन्त्रमिति तृतीयया पारतन्त्र्यं लक्ष्यते, तच्च शब्दानां विशेषणत्वेनेति विशेषणपरत्वं यच्छब्दस्य लभ्यत इत्याहुः । तत्तु शब्देन्दुशेखरे दूषितम् । समासेति । वार्तिकमेतत् । समासविधौ प्रत्ययविधौ च तदन्तविधेः प्रतिषेधो वाच्य इत्यर्थः । तेन कृष्णं परमश्रित इत्यत्रद्वितीया श्रिते॑ति समासो न भवति । सूत्रनडस्य गोत्रापत्यं सौत्रनाडिः ।अत इञ् । अनुशतिकादीनां चेत्युभयपदवृद्धिः । अत्र नडादिभ्यः फगिति फग्नभवति । नन्वेवं सति पचन्तमतिक्रान्ता अतिपचन्तीत्यत्रउगितश्चे॑ति उगिदन्तात्प्रातिपदिकाद्विहितो ङीप् न स्यात्, प्रत्ययविधौ तदन्तविधेः प्रतिषेधात् । तथा दाक्षिरित्यत्र अत इञिति इञ् न स्यात् । अस्यापत्यं इरित्यत्रैव इञ्स्यादित्यत आह — उगिदिति । इदमपि वार्तिकम् ।द्वितीयायां चे॑ति वर्जयतेर्णमुल् ।उगिद्ग्रहणं वर्णग्रहणं च वर्जयित्या समासप्रत्ययविधावित्युक्तः प्रतिषेधो भवती॑त्यर्थः । उगिद्वर्णग्रहणे तु येन विधिरिति तदन्तविधिरस्त्येव, ततश्च अतिपचन्तीत्यत्र उगिदन्तप्रातिपदिकान्तादुगितश्चेति ङीप्, दाक्षिरित्यत्र अवर्णान्तादिञ् च सिध्यति । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 1.1.72
sutra: येन विधिस्तदन्तस्य</p>
<hr />
<p>स्वरूपविधिपरिहारायायमारम्भः । इदमपि संज्ञासूत्रम् । येनेति करणे तृतीया । विधीयत इति विधिः, कर्मसाधनः किप्रत्ययः । विधिर्विधीयत इति । वधिशब्देन विधानयोग्यं वस्त्वभिधीयते, तस्य सांप्रतिकक्रियाविशेषद्योतनायाख्यातप्रयोगः । आसने आस्ते, करणेन करोतीतिवत् । तदन्तस्येसि बहुव्रीहिः । तदित्यनेन येनेति निर्दिष्टः शब्दो निर्दिश्यते, तदाह - आत्मान्तस्येति । अन्तशब्दस्यावयववाचित्वातदाक्षिप्तस्य समुदायस्येयंसंज्ञेत्याह  - समुदायस्य संज्ञा भवतीति । अवश्यलाव्यमिति । मयूरव्यंसकादित्वात्समासः, 'लुम्पेदवश्यमः कृत्ये' इति मलोपः । अथेह कस्मादेजन्तस्य संज्ञा न भवति 'एचोऽयवायावः' इति, किं स्यात् ? अनेकाल्त्वादयादयः सर्वादेशाः स्युः; ततश्च चयनलवनादिष्वयनमिति प्राप्नोति, प्रकरणादिवशाच्चाक्षादिवदर्थविशेषावगतिः स्यात्, नैष दोषः; 'निर्दिश्यमानस्यादेशा भवन्ति' इत्येवं भविष्यन्ति । अथ वा-यथा एचा तदन्तविधिः, एवमयादिभिरपि भविष्यति । एवमपि'आद् गुणः' इत्यत्र आदित्यवर्णान्तो गृह्यते, अचीति चाजादेरिति खट्वेन्द्र इत्यादाववर्णान्तस्य समुदायस्याजादेश्च गुणप्रसङ्गः । षष्ठ।ल्निर्देशान्निर्दिश्यमानस्येत्यपि नास्ति । एवं तर्हि नैवंविधोऽस्य विषयः । येनेति करणे तृतीयेत्युक्तम्, करणं च परतन्त्रम्; कर्त्रधिष्ठितस्यैव करणत्वात् । न च 'एरच्' इत्यादाविकारादीनां पारतन्त्र्यम्, धात्वादीनां च स्वातन्त्र्यं स्वरूपतोऽवभासते । वा स्यादिति । वृक्षादीनामतो विवक्षानिबन्धनं तदुभयमिति । विशेषणत्वेन विवक्षितं परतन्त्रमप्रधानम्, विशेष्यत्वेन विवक्षितं स्वतन्त्रं प्रधानम् । तेन विशेषणं विषेष्यस्य तदन्तस्य संज्ञेत्युक्तं सम्भवति । विशेष्यसन्निधौ च विशेषणं भवति, सन्निधिश्च कुत्रचित्साक्षान्निर्देशेन, यथा-'ईदूदेद्द्विवचनम्' इति द्विवचनस्य । क्वचिदधिकारद्यथा-'एरच्' इति धातोः । क्वचिदाक्षेपाद्, यथा-'इको झल्' इति सना धातोः । 'एचोऽयवायावः' इत्यादौ न कथंचिद्विशेष्यसंनिधिरिति नैतत्प्रवर्तते । यदि विशेषणं तदन्तस्य संज्ञा, ततः 'उदोष्ठ।ल्पूर्वस्य' इत्यत्र ऋकारस्तदन्तस्य धातोः संज्ञेति ओष्ठ।ल्पूर्वग्रहणं धातोरेव विशेषणं स्याद्, न ञकारस्य; संज्ञायाः संज्ञिप्रत्ययनार्थत्वात् । ततश्चेह स्यात्-सङ्कीर्णमिति; पूर्तमित्यादौ च न स्यात् । एवम् 'उतश्च प्रत्ययादसंयोगपूर्वाद् ' इत्यत्रासंयोगपूर्वग्रहणमङ्गस्य विशेषणं स्यात्, नोतः, नैष दोषः; इयं हि संज्ञा गुणप्रधानभावापेक्षा ततश्च 'उतश्च प्रत्ययाद्' इत्यादौ विशेषणसम्बन्धवेलायां गुणभावास्फुरणातमनुभूय पश्चात् विशेष्येण सम्बन्धे संज्ञा भवति । समासेति । अनेनैतदाह-श्रितादयो पश्चात् विशेष्यास्तद्विशेषणं च सुप् । एवं ङडादिभ्यः फक्' इत्यादौ नडादिविशेष्यं प्रातिपदिकं विशेषणमिति । कष्ट्ंअ परमश्रित इति । श्रितान्तमेतत्सुबन्तं न भवतीति सम्बुद्ध्यन्तं पठितव्यम्, तद्धिप्रत्ययलक्षणेन सुबन्तं भवति श्रितान्तं च श्रूयते । नेत्याहेति । कः पुनराह ? उतरवादी, आचार्यो वा । उगिद्वर्णेति । उगिता वर्णेन च प्रातिपदिकं विशेष्यमित्यर्थः । यस्मिन्विधिरिति तदन्तविध्यपवादस्तदादिविधिः, अतो विशेषणेनैव भवति ॥</p></div>