<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.3.87.html">
            <button class="muted-button">Prev 7.3.87</button>
        </a>
        <a href="7.3.89.html">
            <button class="muted-button">Next 7.3.89</button>
        </a>
        </nav><h2>Kashika</h2>
<hr />
<p>index: 7.3.88
sutra: भूसुवोस्तिङि</p>
<hr />
<p>भू सू इत्येतयोः तिङि सार्वधातुके गुणो न भवति। अभूत्। अभूः। अभूवम्। सुवै, सुवावहै, सुवामहै। सूतेर्लुग्विकरनस्य इदं ग्रहणम्। सुवतिसूययोर्विकरणेन तिङो व्यवधानम्। विकरणस्यैव ङित्त्वाद् गुणाभावः सिद्धः। तिङि इति किम्? भवति। सार्वधातुके इत्येव, व्यतिभविषीष्ट। अथ बोभवीतीति यङ्लुकि गुणप्रतिषेधः कस्मान् न भवति? ज्ञापकात्, यदयं बोभूतु इति गुणाभावार्थे निपातनं करोति।</p>
<h2>Siddhanta Kaumudi</h2>
<hr />
<p>index: 7.3.88
sutra: भूसुवोस्तिङि</p>
<hr />
<p>भू सू एतयोः सार्वधातुके तिङि परे गुणो न स्यात् ॥</p>
<h2>Laghu Siddhanta Kaumudi</h2>
<hr />
<p>index: 7.3.88
sutra: भूसुवोस्तिङि</p>
<hr />
<p>भू सू एतयोः सार्वधातुके तिङि परे गुणो न। अभूत्। अभूताम्। अभूवन्। अभूः। अभूतम्। अभूत। अभूवम्। अभूव। अभूम॥</p>
<h2>Balamanorama</h2>
<hr />
<p>index: 7.3.88
sutra: भूसुवोस्तिङि</p>
<hr />
<p><em>भूसुवोस्तिङि</em> - भूसुवोस्तिङि । 'मिदेर्गुण' इत्यतो 'गुण' इति,नाभ्यास्तस्याचि पिती॑त्यतो नेति सार्वधातुक इति चानुवर्तते । तदाह — एतयोरिति । भू सू इत्यनयोरित्यर्थः । इहषूङ् प्राणिगर्भविमोचने॑ इतिलुग्विकरणस्यैव ग्रहणं, न तु सुवतिसूयत्योः शविकरणश्यन्विकरणयोरपि, तत्र तिङो विकरणेन व्यवधानात् । अथ अभूत् इत्यत्र तकारस्येडागममाशह्कितुमाह — </p>
<h2>Padamanjari</h2>
<hr />
<p>index: 7.3.88
sutra: भूसुवोस्तिङि</p>
<hr />
<p>अभूदिति । लुङ्,'गातिस्था'  इत्यादिना सिचो लुक् । सुवै, सुवावहै, सुवामहै इति ।'षूङ् प्राणिगर्भविमोचने' , लोट्, चेरेत्वम्, ठेत ऐऽ, ठाडुतमस्य पिच्चऽ, शपो लुक्, उवङदेशः । सुवतिसूयत्योस्त्विति ।'षू प्रेरणे'  तुदादिः,'षूङ् प्राणिप्रसवे, दिवादिः । भवतीति । शपि गुणः । व्यतिभविषीष्टेति । आशिषि लिङ्, ठ्लिङशिषि'  इत्यार्धधातुकसंज्ञा,'कर्तरि कर्मव्यतिहारे'  इत्यात्मनेपदम् । अथेति । प्रकृतिग्रहणे यङ्लुगन्तस्यापि ग्रहणात्प्रसङ्गः । ज्ञापकादिति । सूतेस्तु निपातनाभावाद् गुणनिषेधो भवत्येव - सोषुवीतीति ॥</p></div>