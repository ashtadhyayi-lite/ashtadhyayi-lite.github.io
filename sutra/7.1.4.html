<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.1.3.html">
            <button class="muted-button">Prev 7.1.3</button>
        </a>
        <a href="7.1.5.html">
            <button class="muted-button">Next 7.1.5</button>
        </a>
        </nav><h2>Kashika</h2>
<hr />
<p>index: 7.1.4
sutra: अदभ्यस्तात्</p>
<hr />
<p>अभ्यस्ता दङ्गादुत्तरस्य झकारस्य अतित्ययमादेशो भवति। ददति। ददतु। दधति। दधतु। जक्षति। जक्षतु। जाग्रति। जाग्रतु। अन्तादेशापवादोऽयं जुसादेशेन तु बाध्यते। अदघुः। अजागरुः। अत्राप्यादेशो कृते प्रत्ययाद्युदातत्वं भवति।</p>
<h2>Siddhanta Kaumudi</h2>
<hr />
<p>index: 7.1.4
sutra: अदभ्यस्तात्</p>
<hr />
<p>झस्य अत्स्यात् । अन्तापवादः । जक्षति । सिजभ्यस्त-&lt;{SK2226}&gt; इति झेर्जुस् । अजक्षुः । अयमन्तः स्थादिरित्युज्ज्वलदत्तो बभ्राम । रुदादयः पञ्च गताः ॥   ।{$ {!1072 जागृ!} निद्राक्षते$} । जागर्ति । जागृतः । जाग्रति । उषविद-&lt;{SK2341}&gt; इत्याम्वा । जागरांचकार । जजागार ॥</p>
<h2>Laghu Siddhanta Kaumudi</h2>
<hr />
<p>index: 7.1.4
sutra: अदभ्यस्तात्</p>
<hr />
<p>झस्यात्स्यात्। हुश्नुवोरिति यण्। जुह्वति॥</p>
<h2>Balamanorama</h2>
<hr />
<p>index: 7.1.4
sutra: अदभ्यस्तात्</p>
<hr />
<p><em>अदभ्यस्तात्</em> - अदभ्यस्तात् । झस्येति । 'झोऽन्त' इत्यतस्तदनुवृत्तेरिति भावः । जक्षतीति । 'जक्षित्यादयः ष' डित्यभ्यस्तसंज्ञेति भावः । लङस्तिपि ईडटोः —  अजक्षीत् अजक्षदिति सिद्धवत्कृत्य आह —  सिजभ्यस्तेति । अदादेशापवादो जुस् । अन्तः स्थादिरिति । तालव्याऽन्तः स्थादिरित्यर्थः । बभ्रामेति ।जक्षन्क्रीडन् रममाणः॑ इत्युपनिषदि चवर्गतृतीयादित्वस्य निर्विवादत्वादिति भावः । जागृ धातुरृकारान्तः । सेट् । जागर्तीति । तिपि शपो लुकि ऋकारस्य गुणे रपरत्वम् । जागृत इति । ङित्त्वान्न गुणः । जाग्रतीति ।जक्षित्यादयः ष॑डित्यभ्यस्तसंज्ञायाम्अदभ्यस्ता॑दिति जेरदादेशः । ङित्त्वाद्गुणनिषेधे ऋकारस्य यणिति भावः । जागर्षि जागृथः जागृथ । जागर्मि जागृवः जागृमः । लिटिकास्यनेका॑जिति नित्यमामि प्राप्ते आह —  उषविदेत्याम् वेति । जागरामिति । आमि ऋकारस्य गुणो रपरत्वं चेति भावः । आमभावे आह — जगागारेति । अतुसादौ कित्त्वाद्गुणनिषेधे प्राप्ते - </p>
<h2>Padamanjari</h2>
<hr />
<p>index: 7.1.4
sutra: अदभ्यस्तात्</p>
<hr />
<p>ददतीत्यादि । जक्षतीत्यादौ यत्रोपदेशानन्तरमभ्यस्तसंज्ञा, तत्राप्यवश्यं विकरणाभावः प्रतीक्ष्यः, अन्यथा नित्यत्वाच्छपि कृते तेन व्यवधानान्न स्यात्, ततश्च ददतीत्यादावपि शपः श्लावभ्यस्तसंज्ञायामदादेशो भवति ।  जुसादेशेन तु बाध्यत इति । तस्यानवकाशत्वात् । अत्राप्यादेशे कृते प्रत्ययाद्यौदातत्वं भवतीति । उतरत्रेति भावः । इह तु अभ्यस्तानामादिः इति स्वरो भवति ॥</p></div>