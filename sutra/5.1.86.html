<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.1.85.html">
            <button class="muted-button">Prev 5.1.85</button>
        </a>
        <a href="5.1.87.html">
            <button class="muted-button">Next 5.1.87</button>
        </a>
        </nav><h2>Kashika</h2>
<hr />
<p>index: 5.1.86
sutra: द्विगोर्वा</p>
<hr />
<p>समायाः खः [[5.1.85]] इत्येव। समाशब्दान्ताद् द्विगोः निर्वृत्तादिसु अर्थेषु पञ्चसु वा खः प्रत्ययो भवति। पूर्वेण नित्यःप्राप्तो विकल्प्यते। प्राग्वतेः सङ्ख्यापूर्वपदानां तदन्तग्रहणमलुकि [[7.3.17]] इति प्राप्तिरस्त्येव। खेन मुक्ते पक्षे ठञपि भवति। द्विसमिनः, द्वैसमिकः। त्रिसमीनः, त्रैसमिकः।</p>
<h2>Siddhanta Kaumudi</h2>
<hr />
<p>index: 5.1.86
sutra: द्विगोर्वा</p>
<hr />
<p>समायाः ख इत्येव । तेन परिजय्य - &lt;{SK1757}&gt; इत्यतः प्राङ्निर्वृत्तादिषु पञ्चस्वर्थेषु प्रत्ययाः । द्विसमीनः । द्वैसमिकः ॥</p>
<h2>Balamanorama</h2>
<hr />
<p>index: 5.1.86
sutra: द्विगोर्वा</p>
<hr />
<p><em>द्विगोर्वा</em> - द्विगोर्वा । समायाः ख इत्येवेति । तथाच समान्ताद्विगोर्द्द्वितीयान्तात्खो वा स्यात्, पक्षे ठञिति फलितम् ।अप्सुमनःसमासिकतावर्षाणां बहुत्वं चे॑ति लिङ्गानुशासनसूत्रम् ।हायनोऽस्त्री शरत्समाः॑ इत्यमरः । 'समां समां विजायते' इति सूत्रादेकवचनमप्यस्ति । पञ्चस्विति । 'ते निर्वृत्तं'तमधीष्ठो भृतदो भावी॑ति पञ्चस्वित्यर्थः । एषां यथायोगमन्वयः । द्वैसमिक इति । खाऽभावे प्राग्वतीयष्ठञ् ।</p></div>