<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.2.46.html"><button class="muted-button">Prev 7.2.46</button></a>
        <a href="7.2.48.html"><button class="muted-button">Next 7.2.48</button></a>
        </nav><h2>Kashika</h2>
<hr />
<p>index: 7.2.47
sutra: इण्निष्ठायाम्</p>
<hr />
<p>निरः कुषो निष्ठायाम् इडागमो भवति। निष्कुषितः। निष्कुषितवान्। इङ्ग्रहणं नित्यार्थम्। आरम्भो हि <b>यस्य विभाषा</b> <a href="7.2.15.html">7.2.15</a> इत्यस्य बाधकः, अन्यथा हि विकल्पार्थ एव स्यात्। अत्र एव नित्यम् इडागमः, उत्तरत्र विकल्प एव इति।</p>
<h2>Siddhanta Kaumudi</h2>
<hr />
<p>index: 7.2.47
sutra: इण्निष्ठायाम्</p>
<hr />
<p>निरः कुषो निष्ठाया इट् स्यात् । यस्य विभाषा &lt;{SK3025}&gt; इति निषेधे प्राप्ते पुनर्विधिः । निष्कुषितः ॥ </p>
<h2>Balamanorama</h2>
<hr />
<p>index: 7.2.47
sutra: इण्निष्ठायाम्</p>
<hr />
<p><b>इण्निष्ठायाम्</b> - इण्निष्ठायाम् । 'निरः कुषः' इति सूत्रमनुवर्तते । तदाह —  निर इति । ननुआर्धधातुकस्ये॑डित्येव सिद्धे किमर्थमिदं सूत्रमित्यत आह —  यस्येति । कुषधातोस्तृजादौ 'निरः कुषः' इति पूर्वसूत्रेण वेट्कत्वात्यस्य विभाषे॑ति प्राप्तस्येण्निषेधस्य बाधनार्थं पुनरिह विधानमित्यर्थः । इडित्यनुवर्तमाने पुनरिड्ग्रहणं तुस्वरतिसूती॑त्यतो वाग्रहणानुवृत्तिनिवृत्तये ।</p>
<h2>Padamanjari</h2>
<hr />
<p>index: 7.2.47
sutra: इण्निष्ठायाम्</p>
<hr />
<p>इडिति वर्तमाने पुनरिड्ग्रहणं किमर्थम् इत्यत आह  -  इड्ग्रहण नित्यार्थमिति । नन्वारम्भसामर्थ्यादेव नित्यमिड् भविष्यति, विकल्पस्य पूर्वोणेव सिद्धत्वात् इत्यत आह - आरम्भो हीति । यदि तर्हि नित्यार्थमिडग्रहणं क्रियते, उतरत्रापि नित्य एव विधिः स्यात् इत्यत ताअह  -  आत्रैवेति ॥</p></div>