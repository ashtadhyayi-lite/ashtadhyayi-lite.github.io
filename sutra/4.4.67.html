<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.66.html"><button class="muted-button">Prev 4.4.66</button></a>
        <a href="4.4.68.html"><button class="muted-button">Next 4.4.68</button></a>
        </nav><br><ul><li><a href="#sUtra-basics/ss">Sandhi Samaasa Split</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sandhi Samaasa Split</h2><a href="#">Up</a>
<hr />
<p>index: 4.4.67
sutra: श्राणामांसौदनाट्टिठन्</p>
<hr />
<p>'तत् अस्मै नियुक्तम् दीयते' (इति) श्राणा-मांसौदनात् टिठन्</p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 4.4.67
sutra: श्राणामांसौदनाट्टिठन्</p>
<hr />
<p>'नित्यरूपेण, अव्यभिचाररूपेण अस्मै दीयते' अस्मिन् अर्थे श्राणा तथा मांसौदन - एताभ्यां शब्दाभ्यां प्रथमासमर्थाभ्याम् 'टिठन्' प्रत्ययः भवति ।</p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 4.4.67
sutra: श्राणामांसौदनाट्टिठन्</p>
<hr />
<p>'श्राणा' (यवागुः), तथा 'मांसौदन' (मांसमिश्रितम् ओदनम्)  एताभ्यां शब्दाभ्याम् <b>तदस्मै दीयते नियुक्तम्</b> <a href="4.4.66.html">4.4.66</a> अस्मिन् अर्थे औत्सर्गिकं ठक्-प्रत्ययं बाधित्वा टिठन्-प्रत्ययः विधीयते । 'टिठन्' इत्यत्र टकारनकारौ इत्संज्ञकौ स्तः, इकारः तु उच्चारणार्थः अस्ति । </p>
<p>श्राणा दीयते अस्मै नियुक्तम् सः </p>
<p>= श्राणा + टिठन्</p>
<p>= श्राणा + ठ</p>
<p>→ श्राणा + इक [<b>ठस्येकः</b> <a href="7.3.50.html">7.3.50</a> इति इक-आदेशः]</p>
<p>→ श्राण् + इक [<b>किति च</b> <a href="7.2.118.html">7.2.118</a> इति आदिवृद्धिः, <b>यस्येति च</b> <a href="6.4.148.html">6.4.148</a> इति आकारलोपः]</p>
<p>→ श्राणिक ।</p>
<p>तथैव - मांसौदनम् दीयते अस्मै नियुक्तम् सः = मांसौदनिकः ।</p>
<p>ज्ञातव्यम् -</p>
<p>1) 'टिठन्' इत्यत्र टकारः इत्संज्ञकः अस्ति । तस्य प्रयोजनम् स्त्रीप्रत्ययविधाने दृश्यते - स्त्रीत्वे विवक्षिते टित्-प्रत्ययान्तशब्दाः   <b>टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः</b> <a href="4.1.15.html">4.1.15</a> इत्यनेन ङीप्-प्रत्ययं प्राप्नुवन्ति ।यथा -  श्राणा दीयते अस्यै नियुक्तम् सा = श्राणा + टिठन् + ङीप् → श्राणिकी । </p>
<p>2) 'टिठन्' इत्यत्र नकारः अपि इत्संज्ञकः अस्ति । तस्य प्रयोजनम् 'स्वरविधानम्' इति ।  <b>ञ्नित्यादिर्नित्यम्</b> <a href="6.1.197.html">6.1.197</a> इत्यनेन नित्-प्रत्ययान्तशब्दानां प्रथमस्वरः उदात्तसंज्ञां प्राप्नोतो ।             </p>
<p>3) केचन पण्डिताः 'मांसौदन' शब्दस्य विग्रहं कृत्वा 'मांस' तथा 'ओदन' द्वयोः विषये भिन्नरूपेण अपि टिठन्-विधानम् कुर्वन्ति । यथा - मांसम् दीयते अस्मै नियुक्तम् सः मांसिकः , ओदनं दीयते अस्मै नियुक्तम् सः ओदनिकः । अस्मिन् विषये काशिकाकारः वदति - 'अथ ठञेव कस्मान् न उक्तः, न ह्यत्र ठञः टिठनः वा विशेषः अस्ति? मांसौदनग्रहणं सङ्घातविगृहीतार्थं केचिदिच्छन्ति, तत्र वृद्ध्यभावो विशेषः' । इत्युक्ते, यदि केवलं 'श्राणा' तथा 'मांसौदन' द्वौ शब्दौ एव अभविष्यताम्, तर्हि आचार्यः 'ठञ्' इत्येव प्रत्ययविधानमकरिष्यत् - यतः ञित्-प्रत्ययान्त-शब्दाः अपि स्त्रीत्वे विवक्षिते <b>टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः</b> <a href="4.1.15.html">4.1.15</a> इत्यनेन ङीप्-प्रत्ययं प्राप्नुवन्ति, तथा च नित्-प्रत्ययवत् आद्युदात्तत्वमपि निदर्शयन्ति ।  परन्तु अत्र आचार्यः ञकारस्य प्रयोगम् न करोति अपितु नकारटकारयोः पृथक् रूपेण प्रयोगं करोति । एतत् अस्यैव ज्ञापकम् यत् अत्र आचार्यः 'ओदन' शब्दस्य अपि ग्रहणं कर्तुम् इच्छति, परन्तु तस्य विषये आदिवृद्धिं न इच्छति ।   अतएव अत्र 'मांस' तथा 'ओदन' - द्वयोः पृथक्-रूपेण अपि ग्रहणम् करणीयम् । </p>
<h2 id="kashika">Kashika</h2><a href="#">Up</a>
<hr />
<p>index: 4.4.67
sutra: श्राणामांसौदनाट्टिठन्</p>
<hr />
<p>श्राणामांसओदनशब्दाभ्यां टिठन् प्रत्ययो भवति तदस्मै दीयते नियुक्तम् इत्येतस्मिन्नर्थे। ठकोऽपवादः। इकार उच्चारणार्थः। टकारो ङीबर्थः। श्राणा नियुक्तमस्मै दीयते श्राणिकः। श्राणिकी। मांसौदनिकः। मांसौदनिकी। अथ ठञेव कस्मान् न उक्तः, न ह्यत्र ठञष् टिठनो वा विशेषोऽस्ति? मांसौदनग्रहणं सङ्घातविगृहीतार्थं केचिदिच्छन्ति, तत्र वृद्ध्यभावो विशेषः। ओदनिकः। ओदनिकी।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 4.4.67
sutra: श्राणामांसौदनाट्टिठन्</p>
<hr />
<p>श्राणा नियुक्तं दीयतेऽस्मै श्राणिकः । श्राणिकी । मांसौदनग्रहणं संधातविगृहीतार्थम् । मांसौदनिकः । मांसिकः । ओदनिकः ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 4.4.67
sutra: श्राणामांसौदनाट्टिठन्</p>
<hr />
<p><b>श्राणामांसौदनाट्टिठन्</b> - श्राणामांस ।तदस्मै दीयते नियत॑मित्येव । श्राणा=यवागूः ।यवागूरुष्णिका श्राणा विलेपी तरला च से॑त्यमरः । टित्त्वं ङीबर्थम् । तदाह — श्राणिकीति । सङ्घातविगृहीतार्थमिति । ठकैव सिद्धे 'ओदनिक' इत्यत्र आदिवृद्ध्यभावार्थं प्रत्ययान्तरविधानमिति भावः । </p>
<h2 id="padamanjari">Padamanjari</h2><a href="#">Up</a>
<hr />
<p>index: 4.4.67
sutra: श्राणामांसौदनाट्टिठन्</p>
<hr />
<p>'श्रा पाके'  क्तः, क्षीरहविषोरेव निपातनाच्छभावाभावे'संयोगादेरातो धातोः'  इति निष्टातकारस्य नकारः । श्राणा उ यवागूः । मांसमिश्र ओदनो मांसौदनः । ठञेव कस्मान्नोक्त इति । लाघावात्स एव युक्तो वक्तुमिति भावः । न ह्यत्रेति । द्वे अप्येते प्रकृती पूर्वमेव वृद्धे, योऽपि'वृद्धिनिमितस्य'  इति पुंवद्भावप्रतिषेधः, स टिठन्यपि'न कोपधायाः'  इति भवति । मासौदनग्रहणमित्यादि । ठञ्येव वक्तव्ये टिठनो वचनमेवात्र प्रमाणमिति तेषां भावः ॥</p></div>