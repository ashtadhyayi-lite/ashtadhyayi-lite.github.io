<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.39.html"><button class="muted-button">Prev 4.4.39</button></a>
        <a href="4.4.41.html"><button class="muted-button">Next 4.4.41</button></a>
        </nav><h2>Sandhi Samaasa Split</h2>
<hr />
<p>index: 4.4.40
sutra: प्रतिकण्ठार्थललामं च</p>
<hr />
<p>'तत् प्रतिकण्ठ-अर्थ-ललामं गृह्णाति' (इति) समर्थानाम् प्रथमात् परः ठक् प्रत्ययः </p>
<h2>Neelesh Sanskrit Brief</h2>
<hr />
<p>index: 4.4.40
sutra: प्रतिकण्ठार्थललामं च</p>
<hr />
<p>'गृह्णाति' अस्मिन् अर्थे द्वितीयासमर्थात् प्रतिकण्ठ/अर्थ/ललामशब्दात् ठक् प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 4.4.40
sutra: प्रतिकण्ठार्थललामं च</p>
<hr />
<p>'गृह्णाति' अस्मिन् अर्थे द्वितीयासमर्थात् 'प्रतिकण्ठ'शब्दात् , 'अर्थ'शब्दात्, 'ललाम'शब्दात् च ठक् प्रत्ययः भवति । क्रमेण पश्यामः । -</p>
<ol>
<li>
<p>प्रतिकण्ठ - 'कण्ठ' इत्युक्ते मतम् / विचारम् / चिन्तनम् / पर्यायः / शब्दः । भिन्नानां विचाराणाम् / पर्यायाणाम् / शब्दानाम् वा सङ्कलनम् 'प्रतिकण्ठ'  नाम्ना ज्ञायते ।  कण्ठं कण्ठं प्रति = प्रतिकण्ठम् । 'प्रतिकण्ठम्' अस्य शब्दस्य अन्यः अपि एकः अर्थः भवितुमर्हति - <b>लक्षणेनाभिप्रती आभिमुख्ये</b> <a href="2.1.14.html">2.1.14</a> इत्यनेन यत् 'कण्ठमाभिमुख्यम्' (कण्ठस्य दिशायां) वर्तते तदपि प्रतिकण्ठम् नाम्ना ज्ञायते । एतादृशं प्रतिकण्ठं यः गृह्णाति सः प्रातिकण्ठिकः ।  यथा,  यः ग्रन्थः सर्वेषाम् मतानाम् चिन्तनानाम् च सङ्कलनम् करोति सः प्रातिकण्ठिकः ग्रन्थः ।</p>
</li>
<li>
<p>अर्थ - अर्थं गृह्णाति (जानाति / स्वीकरोति) सः आर्थिकः ग्रन्थः  । अर्थ + ठक् → आर्थिक । </p>
</li>
<li>
<p>ललाम - 'ललाम' इत्युक्ते अलङ्कारः। ललामम् गृह्णाति सः लालामिकः ग्रन्थः । यस्मिन् ग्रन्थे भिन्नाः शब्दालङ्काराः प्रयुज्यन्ते, तस्य निर्देशः अत्र कृतः अस्ति । </p>
</li>
</ol>
<h2>Kashika</h2>
<hr />
<p>index: 4.4.40
sutra: प्रतिकण्ठार्थललामं च</p>
<hr />
<p>प्रतिकण्ठार्थललामशब्देभ्यः तदिति द्वितीयासमर्थेभ्यः गृह्णाति इत्येतस्मिन्नर्थे ठक् प्रत्ययो भवति। प्रतिकण्ठं गृह्णाति प्रातिकण्ठिकः। आर्थिकः। लालामिकः।</p>
<h2>Siddhanta Kaumudi</h2>
<hr />
<p>index: 4.4.40
sutra: प्रतिकण्ठार्थललामं च</p>
<hr />
<p>एभ्यो गृह्णात्यर्थे ठक् स्यात् । प्रतिकण्ठं गृह्णाति प्रातिकण्ठिकः । आर्थिकः लालामिकः ॥</p>
<h2>Balamanorama</h2>
<hr />
<p>index: 4.4.40
sutra: प्रतिकण्ठार्थललामं च</p>
<hr />
<p><b>प्रतिकण्ठार्थललामं च</b> - प्रतिकण्ठार्थ । एभ्य इति । प्रतिकण्ठ, अर्थ, ललाम — इत्येभ्य इत्यर्थः । आर्थिक इति । अर्थं गृह्णातीत्यर्थः । लालामिक इति । ललामं=चिह्नं, तद्गृह्णातीत्यर्थः ।लिङ्गं ललामं च ललाम चे॑त्यमरः । </p>
<h2>Padamanjari</h2>
<hr />
<p>index: 4.4.40
sutra: प्रतिकण्ठार्थललामं च</p>
<hr />
<p>कण्ठ्ंअ कण्ठ्ंअ प्रति प्रतिकण्ठम्,'यथार्थे यदव्ययम्'  इति वीप्सायामव्ययीभावः । आभिमुख्ये वा,'लक्षणेनाभिप्रती आभिमुख्ये'  इति । यस्तु प्रतिगतः कण्ठ्ंअ प्रतिकण्ठ इति प्रादिसमासः, तस्य ग्रहणं न भवतिऽ अनभिधानात् ॥</p></div>