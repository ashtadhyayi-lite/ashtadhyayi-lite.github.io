<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.77.html">
            <button class="muted-button">Prev 4.4.77</button>
        </a>
        <a href="4.4.79.html">
            <button class="muted-button">Next 4.4.79</button>
        </a>
        </nav><h2>Kashika</h2>
<hr />
<p>index: 4.4.78
sutra: खः सर्वधुरात्</p>
<hr />
<p>तद्वहति इत्येव। सर्वधुराशब्दाद् द्वितीयासमर्थात् वहति इत्येतस्मिन्नर्थे खः प्रत्ययो भवति। सर्वधुरां वहति सर्वधुरीणः। स्त्रीलिङ्गे न्याय्ये सर्वधुरातिति प्रातिपदिकमात्रापेक्षो निर्देशः। खः इति योगविभागः कर्तव्यः इष्टसङ्ग्रहार्थः। उत्तरधुरीणः। दक्षिणधुरीणः।</p>
<h2>Siddhanta Kaumudi</h2>
<hr />
<p>index: 4.4.78
sutra: खः सर्वधुरात्</p>
<hr />
<p>सर्वधरां वहतीति सर्वधुरीणः ॥</p>
<h2>Balamanorama</h2>
<hr />
<p>index: 4.4.78
sutra: खः सर्वधुरात्</p>
<hr />
<p><em>खः सर्वधुरात्</em> - खः सर्वधुरात् । सर्वा धूः सर्वधुरा । 'पूर्वकाल' इति तत्पुरुषः ।ऋक्पू॑रिति समासान्तः ।परवल्लिङ्ग॑मिति स्त्रीत्वाट्टाप् । इह तु शब्दस्वरूपापेक्षया नपुंसकनिर्देशः । द्वितीयान्तात्सर्वधुराशब्दाद्वहतीत्यर्थे खः स्यादित्यर्थः । सर्वधुरीण इति । सर्वधुरां वहतीत्यर्थः ।स तु सर्वधुरीणो यो भवेत्सर्वधुरावहः॑ इत्यमरः ।</p>
<h2>Padamanjari</h2>
<hr />
<p>index: 4.4.78
sutra: खः सर्वधुरात्</p>
<hr />
<p>स्त्रीलिङ्गनिर्देशो न्याय्य इति । सर्वा चासौ धूश्चेति'पूर्वकाल'  इत्यादिना समासः, ऋक्पूरब्धूःऽ इत्यकारः समासान्तः, तत्र धूः शब्दस्य स्त्रीलिङ्गत्वात्'परवल्लिङ्गं द्वन्द्वतत्पुरुषयोः'  इति वचनात् स्त्रीलिङ्गनिर्देशस्य न्याय्यत्वम्, यथा -'बन्धुनि बहुव्रीहौ'  इत्यत्र । दक्षिणधुरीणः । दक्षिणां धुरं वहति, उतरां धुरं वहतीति तद्धितार्थे समासः, ततोऽकारः समासान्तः ॥</p></div>