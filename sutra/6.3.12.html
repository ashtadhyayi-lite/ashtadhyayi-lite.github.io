<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.3.11.html"><button class="muted-button">Prev 6.3.11</button></a>
        <a href="6.3.13.html"><button class="muted-button">Next 6.3.13</button></a>
        </nav><h2>Kashika</h2>
<hr />
<p>index: 6.3.12
sutra: अमूर्धमस्तकात् स्वाङ्गादकामे</p>
<hr />
<p>मूर्धमस्तकवर्जितात् स्वाङ्गादुत्तरस्याः सप्तम्याः अकामे उत्तरपदेऽलुग् भवति। कण्ठे कालोऽस्य कण्ठेकालः। उरसिलोमा। उदरेमणिः। अमूर्धमस्तकातिति किम्? मूर्धशिखः। मस्तकशिखः। अकामे इति किम्? मुखे कामोऽस्य मुखकामः। स्वाङ्गातिति किम्? अक्षशौण्डः। हलदन्तातित्येव, अङ्गुलित्राणः। जङ्घावलिः।</p>
<h2>Siddhanta Kaumudi</h2>
<hr />
<p>index: 6.3.12
sutra: अमूर्धमस्तकात् स्वाङ्गादकामे</p>
<hr />
<p>कण्ठेकालः । उरसिलोमा । अमूर्धमस्तकात् किम् । मूर्धशिखः । मस्तकशिखः । अकामे किम् । मुखे कामोऽस्य मुखकामः ॥</p>
<h2>Balamanorama</h2>
<hr />
<p>index: 6.3.12
sutra: अमूर्धमस्तकात् स्वाङ्गादकामे</p>
<hr />
<p><b>अमूर्धमस्तकात् स्वाङ्गादकामे</b> - अमूर्धमस्तकात् । मूर्धंमस्तकशब्दवर्जितात्स्वाङ्गवाचकात्सप्तम्या अलुक्स्यात्, नतु कामशब्दे उत्तरपदे इत्यर्थः । अत्र संज्ञायामित्यनुवर्तते । अत एवह्मद्द्युभ्यां चे॑त्यत्र ह्मद्ग्रहणमर्थवत् । कण्ठेकाल इति । शिवस्य नाम । उरसिलोमेति । कस्यचिन्नाम । अत एव ज्ञापकाद्व्यधिकरणपदो बहुव्रीहिः । </p>
<h2>Padamanjari</h2>
<hr />
<p>index: 6.3.12
sutra: अमूर्धमस्तकात् स्वाङ्गादकामे</p>
<hr />
<p>उदाहरणेषु प्रत्युदारहणेषु च व्यधिकरणपदो बहुव्रीहिः । अक्षशौण्ड इति । सप्तमी शौण्ड्èअः इति तत्पुरुषः ॥</p></div>