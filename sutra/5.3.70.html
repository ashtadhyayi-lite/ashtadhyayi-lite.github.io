<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.3.69.html"><button class="muted-button">Prev 5.3.69</button></a>
        <a href="5.3.71.html"><button class="muted-button">Next 5.3.71</button></a>
        </nav><h2>Sandhi Samaasa Split</h2>
<hr />
<p>index: 5.3.70
sutra: प्रागिवात्कः</p>
<hr />
<p>प्राक् इवात् प्रातिपदिकात् कः</p>
<h2>Neelesh Sanskrit Brief</h2>
<hr />
<p>index: 5.3.70
sutra: प्रागिवात्कः</p>
<hr />
<p>अधिकारोऽयम् । इतः परम् 'इवे प्रतिकृतौ' 5.3.96 इति यावत् उक्तेषु विषयेषु प्रातिपदिकेभ्यः 'क' प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.3.70
sutra: प्रागिवात्कः</p>
<hr />
<p>अधिकारसूत्रम् इदम् । अस्य अधिकारः   <b>अवक्षेपणे कन्</b> <a href="5.3.95.html">5.3.95</a> इतिपर्यन्तम् प्रचलति । अस्मिन् अर्थे उक्तेषु सन्दर्भेषु प्रातिपदिकेभ्यः  औत्सर्गिकरूपेण  क-प्रत्ययः स्वार्थे विधीयते ।                  </p>
<p>अस्मिन् अधिकारे पाठिताः मुख्याः सन्दर्भाः एतादृशाः सन्ति -</p>
<ol>
<li>
<p>अज्ञातम्   - <b>अज्ञाते</b>  <a href="5.3.73.html">5.3.73</a> इति सूत्रम् ।   </p>
</li>
<li>
<p>कुत्सितम् - <b>कुत्सिते</b> <a href="5.3.74.html">5.3.74</a> तथा <b>संज्ञायां कन्</b> <a href="5.3.75.html">5.3.75</a>, <b>अवक्षेपणे कन्</b> <a href="5.3.95.html">5.3.95</a> एतानि सूत्राणि ।   </p>
</li>
<li>
<p>अनुकम्पा - <b>अनुकम्पायाम्</b> <a href="5.3.76.html">5.3.76</a> इत्यतः <b>शेवलसुपरिविशालवरुणार्यमादीनां तृतीयात्</b> <a href="5.3.84.html">5.3.84</a> एतावन्ति सूत्राणि ।    </p>
</li>
<li>
<p>अल्पम् - <b>अल्पे</b> <a href="5.3.85.html">5.3.85</a> एतत् सूत्रम्  ।</p>
</li>
<li>
<p>ह्रस्वम् - <b>ह्रस्वे</b> <a href="5.3.86.html">5.3.86</a> इत्यतः <b>कासूगोणीभ्यां ष्टरच्</b> <a href="5.3.90.html">5.3.90</a> एतानि सूत्राणि ।  </p>
</li>
<li>
<p>तनुत्वम् - <b>वत्सोक्षाश्वर्षभेभ्यश्च तनुत्वे</b> <a href="5.3.91.html">5.3.91</a> इति सूत्रम् ।   </p>
</li>
<li>
<p>निर्धारणम् - <b>किंयत्तदो निर्द्धारणे द्वयोरेकस्य डतरच्</b> <a href="5.3.92.html">5.3.92</a> इत्यतः <b>एकाच्च प्राचाम्</b> <a href="5.3.94.html">5.3.94</a> एतानि सूत्राणि  । </p>
</li>
</ol>
<p>एतेषु सर्वेष विषयेषु प्रातिपदिकात् स्वार्थे 'क' प्रत्ययः (उत तस्य अपवादः) विधीयते । </p>
<p>स्मर्तव्यम् - </p>
<ol>
<li>
<p>'क' इति प्रत्ययः तद्धितप्रत्ययः अस्ति, अतः <b>लशक्वतद्धिते</b> <a href="1.3.8.html">1.3.8</a> इत्यनेन अस्य इत्संज्ञा न भवति ।</p>
</li>
<li>
<p>अङ्गस्य अन्ते यदि विसर्गः विद्यते, तर्हि तस्मात् क-प्रत्यये परे  <b>सोऽपदादौ</b> <a href="8.3.38.html">8.3.38</a> इत्यनेन विसर्गस्य नित्यम् सकारादेशः एव भवति । यथा - यशः + क → यशस्क । </p>
</li>
</ol>
<h2>Kashika</h2>
<hr />
<p>index: 5.3.70
sutra: प्रागिवात्कः</p>
<hr />
<p>इवे प्रतिकृतौ <a href="5.3.96.html">5.3.96</a> इति वक्ष्यति। प्राकेतस्मादिव संशब्दनाद् यानित ऊर्ध्वमनुक्रमिष्यामः कप्रत्ययस् तेषु अधिकृतो वेदितव्यः। वक्ष्यति <b>अज्ञाते</b> <a href="5.3.73.html">5.3.73</a> इति। अश्वकः। गर्दभकः। तिङन्तादयं प्रत्ययो निष्यते, अकजिष्यते। <b>तिङश्च</b> <a href="5.3.56.html">5.3.56</a> इत्यनुवृत्तमुत्तरसूत्रेण एव सम्बन्धनीम्।</p>
<h2>Siddhanta Kaumudi</h2>
<hr />
<p>index: 5.3.70
sutra: प्रागिवात्कः</p>
<hr />
<p>इवे प्रतिकृतौ &lt;{SK2051}&gt; इत्यतः प्राक् काधिकारः ॥</p>
<h2>Laghu Siddhanta Kaumudi</h2>
<hr />
<p>index: 5.3.70
sutra: प्रागिवात्कः</p>
<hr />
<p>इवे प्रतिकृतावित्यतः प्राक्काधिकारः॥</p>
<h2>Balamanorama</h2>
<hr />
<p>index: 5.3.70
sutra: प्रागिवात्कः</p>
<hr />
<p><b>प्रागिवात्कः</b> - प्रागिवात्कः ।इवशब्दस्तद्घटितसूत्रपर इति मत्वाह — इवे प्रतीति । </p>
<h2>Padamanjari</h2>
<hr />
<p>index: 5.3.70
sutra: प्रागिवात्कः</p>
<hr />
<p>तिङ्न्तादयं प्रत्ययो नेष्यत इति। तदर्थमत्र'सुपः'  इत्येव सम्बन्धनीयमिति भावः। अकजिष्यत इति। तदर्थं तत्र'सुपः'  इत्येव सम्बन्धनीयमिति भावः। कथं पुनरनुवर्तमानं शक्यमसम्भनधुम् ? तत्राह - तिङ्श्चेत्यनुवृतमिति। अत्र च व्याख्यानमेव शरणम्। इह'प्राक्कुट।लः'  इति वक्तव्यम्, न हि'कुटीशमीशुण्डाब्यो रः'  इत्यारब्यास्योपयोगः; प्रत्ययान्तरैरवष्टब्धत्वात्? उतरार्थं त्वियतोऽवधेर्ग्रहणम्,'वा बहूनाम्'  इत्यत्र हि वावचनमकजर्थम्। एवमपि प्राक्कन इति वक्तव्यम् ठवक्षेपणे कन्ऽ इत्ययमवधिः। कुतो नु खल्वेतद्? अयमेव कनवधिः, न पुनर्हस्वे,'संज्ञायां कन्' 'कुत्सिते संज्ञायां कन्'  इत्येतयोरन्यतरोऽवधिः स्यात् ॥ अव्ययसर्वनाम्नामकच् प्राक् टेः ॥ कस्यापवाद इति। ननु च विरोधे सति बाध्यबाधकभावो भवति, काकचोश्च देशभेदान्नास्ति विरोधः, तत्कथं तस्यापवादः? नावश्यं देशकृत एव विरोधः, कि तहि? अर्थकृतोऽपि। काकचोश्च प्रयोजनमेकम् - अज्ञाताद्यर्थद्योतनं नाम, तस्मिन्नकचा कृते प्रयोजनाभावात्को न भविष्यति। सर्वके इति। अकचस्तन्मध्यपतितस्य तद्ग्रहणेन ग्रहणात्'जसः शी'  भवति, के तु सति न स्यात्। द्वयमपीहानुवर्तत इति। यद्येवम्, सर्वत्र सुबन्तस्य प्रातिपदिकस्य च प्राक् टेः प्रत्ययप्रसङ्गः? तत्राह - तत्रेति। क्वचित्प्रतिपदिकस्येति। ओकारसकारभकारादौ विभक्तौ। क्वचित्सुबन्तस्येति। उक्तादन्यत्र विभक्तौ। त्वयकीति। अकचो द्वितीयोऽकार उच्चारणार्थः। चित्करणं तु समुदायस्यान्तोदातार्थम्;'चितः सप्रकृतेर्बह्वकजर्थम्'  इति वचनात्। इदमेव चित्करणं लिङ्गम् - सप्रकृतेश्चितोऽन्तोदातत्वम्, न चिन्मात्रस्येति। तूष्णीमः कामिति। यथासम्भवमज्ञातादिष्वर्थेषु। मकारो देशविध्यर्थः। अन्त्यादचः परः काम् भवति। अज्ञाताद्यर्थाविवक्षायां तूण्णीमित्येव भवति।  शीले क इति। शीलमुस्वभावः, नियमश्च। अज्ञाताद्यपवादः। शीलं तूष्णीं स्वभावाच्चा दद्वान् तूष्णीक इत्युच्यते, न तच्छीलमात्रम् ॥</p></div>