<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.2.27.html">
            <button class="muted-button">Prev 8.2.27</button>
        </a>
        <a href="8.2.29.html">
            <button class="muted-button">Next 8.2.29</button>
        </a>
        </nav><h2>Kashika</h2>
<hr />
<p>index: 8.2.28
sutra: इट ईटि</p>
<hr />
<p>इटः उत्तरस्य सकारस्य लोपो भवति ईटि परतः। अदावीत्। अलावीत्। असेवीत्। अकोषीत्। अमोषीत्। इटः इति किम्? अकार्षीत्। अहार्षीत्। ईटि इति किम्? अलाविष्टाम्। अलाविषुः।</p>
<h2>Siddhanta Kaumudi</h2>
<hr />
<p>index: 8.2.28
sutra: इट ईटि</p>
<hr />
<p>इटः परस्य सस्य लोपः स्यादीटि परे ।&lt;!सिज्जलोप एकादेशे सिद्धो वाच्यः !&gt; (वार्तिकम्) ॥ आतीत् । आतिष्टाम् । आतिषुः ॥</p>
<h2>Laghu Siddhanta Kaumudi</h2>
<hr />
<p>index: 8.2.28
sutra: इट ईटि</p>
<hr />
<p>इटः परस्य सस्य लोपः स्यादीटि परे। <em>सिज्लोप एकादेशे सिद्धो वाच्यः</em> (वार्त्तिकम्)। आतीत्। आतिष्टाम्॥</p>
<h2>Balamanorama</h2>
<hr />
<p>index: 8.2.28
sutra: इट ईटि</p>
<hr />
<p><em>इट ईटि</em> - इट ईटि । 'इट' इति पञ्चमी । रात्सस्येत्यतः सस्येति, संयोगान्तस्येत्यतो लोप इति चानुवर्तते । तदाह — इटः परस्येति । एवं च आति स् ई त् इति स्थिते सकारस्यलोपे आति ईत् — इति स्थिते सवर्णदीर्घे आतीदिति रूपं वक्ष्यति । तत्र सलोपस्याऽसिद्धत्वात्कथं सवर्णदीर्घं इत्यत आह —  सिज्लोप एकादेशे सिद्धो वक्तव्य इति । आतिष्टामिति । लुङस्तस् । तस्य ताम् । च्लेः सिच् । तस्य इटि आचि वृद्धौ षत्वम् । अपृक्तत्वाऽभावेन ईडभावात्सलोपो न । आतिषुरिति । लुङो झिः । च्लेः सिच् । जुस् इट् आट् वृद्धिः । षत्वं रुत्वविसर्गौ । आतीः आतिष्टमातिष्ट । आतिषमातिष्व आतिष्म ।</p>
<h2>Padamanjari</h2>
<hr />
<p>index: 8.2.28
sutra: इट ईटि</p>
<hr />
<p>अत्र सिच एव सम्भवः ॥</p></div>