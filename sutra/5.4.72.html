<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.4.71.html">
            <button class="muted-button">Prev 5.4.71</button>
        </a>
        <a href="5.4.73.html">
            <button class="muted-button">Next 5.4.73</button>
        </a>
        </nav><h2>Kashika</h2>
<hr />
<p>index: 5.4.72
sutra: पथो विभाषा</p>
<hr />
<p>नञः परो यः पथिन्शब्दः, तदन्तात् तत्पुरुषात् समासान्तो विभाषा न भवति। पुर्वेण नित्यः प्रतिसेधः प्राप्तो विकल्प्यते। अपथम्, अपन्थाः।</p>
<h2>Siddhanta Kaumudi</h2>
<hr />
<p>index: 5.4.72
sutra: पथो विभाषा</p>
<hr />
<p>नञ्पूर्वात्पथो वा समासान्तः । अपथम् । अपन्थाः । तत्पुरुषादित्येव । अपथो देशः । अपथं वर्तते ॥। इति सर्वसमासान्तप्रकरणम् ।</p>
<h2>Balamanorama</h2>
<hr />
<p>index: 5.4.72
sutra: पथो विभाषा</p>
<hr />
<p><em>पथो विभाषा</em> - पथो विभाषा । पथ इति । पथिन्शब्दादित्यर्थः । अपथिमिति । न पन्था इति विग्रहे नञ्तत्पुरुषः ।॒ऋक्पूः॑ इत्यप्रत्यये सति 'नस्तद्धिते' इति टिलोपः ।पथः सङ्ख्याव्ययादे॑रिति नपुंसकत्वम् । अपन्था इति । अप्रत्ययाऽभावे रूपम् । तत्पुरुषादित्येवेति । अनुवर्तत एवेत्यर्थः । अपथो देश इति । अविद्यमानः पन्था यस्येति विग्रहः । बहुव्रीहित्वात्ऋक्पू॑रित्यप्रत्ययस्य न पाक्षिकोऽपि निषेधः ।<strong><em>*</em>इति बालमनोरमायाम् समासान्तप्रकरणम् ।</strong>*** अथ समासाश्रयविधिः । —  —  —  —  —  —  —  — </p></div>