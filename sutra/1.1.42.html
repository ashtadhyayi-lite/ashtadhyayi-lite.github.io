<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.1.41.html">
            <button class="muted-button">Prev 1.1.41</button>
        </a>
        <a href="1.1.43.html">
            <button class="muted-button">Next 1.1.43</button>
        </a>
        </nav><h2>Kashika</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>शि इत्येतत् सर्वनामस्थानसंज्ञं भवति । किम् इदं शि इति ? <em>जश्शसोः शिः</em> [[7.1.20]] इति शिः आदेशः । कुण्डानि तिष्ठन्ति, कुण्डानि पश्य ; दधीनि, मधूनि, त्रपूणि, जतूनि । सर्वनामस्थानप्रदेशाः <em>सर्वनामस्थाने च असम्बुद्धौ</em> [[6.4.8]] इत्येवमादयः ॥</p>
<h2>Siddhanta Kaumudi</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>शि इत्येतदुक्तसंज्ञं स्यात् ॥</p>
<h2>Laghu Siddhanta Kaumudi</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>शि इत्येतदुक्तसंज्ञं स्यात्॥</p>
<h2>Balamanorama</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p><em>शि सर्वनामस्थानम्</em> - शिसर्वनामस्थानम् । उक्तसंज्ञामिति । सर्वनामस्थानसंज्ञकमित्यर्थः । अनपुंसकस्येति पर्युदासाच्छीत्यस्य सर्वनामस्थानत्वेऽप्राप्ते वचनम् ।</p>
<h2>Padamanjari</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>कुण्डानीति । 'जश्शसोझ शिः' शर्वनामस्थाने' इति वर्तमाने 'नपुंसकस्य झलचः' इति नुम् । शर्वनामस्थाने चासम्बुद्धौ' इति दीर्घो यद्यपि 'जसः शीः' ङपुंसकाच्च' इति विहितस्य शीशब्दस्य शब्दलूपापेक्षया नपुंसक ह्रस्वत्वे 'शि' इति रूपं सम्भवति, तथापि लाक्षणिकत्वान्न तस्य ग्रहणम्, सर्वनामस्थानप्रदेशेषु शिग्रहणे सुटो ग्रहणं न स्यात् । शिसुटोरिति वचने नपुंसकसुटोऽपि ग्रहणं प्राप्नोति, अतः संज्ञा तावत्कर्तव्या । किमर्थं तु महती क्रियते ? के चिदाहुः-सर्वनाम तिष्ठत्यस्मिन्नति सर्वनामसोथानम्, नाम प्रतिपदिकम्, सर्वशब्दोऽवयवकार्त्स्यवचनः सर्वावयवयुक्तं यत्र नाम तिष्ठतीत्यर्थः, तेनान्यत्र न्यूनं नाम तिष्ठतीत्यर्थो गम्यते, किं सिद्धं भवति ? 'उपेयुषः' इत्यादौ सम्प्रसारणे कृते पूर्वकृतस्येटो निवृत्तिः सिद्धा भवति; अन्यथा निवृत्तिकारणाभावात् अवतिष्ठेतेति । एवं तु कस्मिन् प्रातिपदिके किं न्यूनमिति न ज्ञायेत ! तस्मात्पूर्वाचार्यानुपालब्धुमेषा महती संज्ञा प्रणीता ॥</p></div>