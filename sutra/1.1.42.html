<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="1.1.41.html"><button class="muted-button">Prev 1.1.41</button></a>
        <a href="1.1.43.html"><button class="muted-button">Next 1.1.43</button></a>
        </nav><h2>Sandhi Samaasa Split</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>शि सर्वनामस्थानम् </p>
<h2>Neelesh Sanskrit Brief</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>'शि' इत्यस्य 'सर्वनामस्थान' इति संज्ञा भवति ।</p>
<h2>Neelesh English Brief</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>'शि' is also called 'सर्वनामस्थान'. </p>
<h2>Neelesh Sanskrit Detailed</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'सर्वनामस्थान' इति संज्ञा । <b>जश्शसोः शिः</b> <a href="7.1.20.html">7.1.20</a> इत्यनेन सूत्रेण नपुंसकात् परस्य जस्-प्रत्ययस्य शस्-प्रत्ययस्य च यः 'शि' इति आदेशः विधीयते, तस्य अनेन सूत्रेण 'सर्वनामस्थान' इति संज्ञा भवति । </p>
<p><title>प्रयोजनम्</title></p>
<p>सर्वनामसंज्ञायाः प्रयोगं कृत्वा अष्टाध्याय्यां भिन्नाः विधयः उक्ताः सन्ति । यथा, सर्वनामस्थाने परे अजन्तस्य नपुंसकस्य अङ्गस्य <b>नपुंसकस्य झलचः</b> <a href="7.1.72.html">7.1.72</a> इति नुमागमः भवति । एवमेव नकारान्तस्य अङ्गस्य उपधावर्णस्य <b>सर्वनामस्थाने चासम्बुद्धौ</b> <a href="6.4.8.html">6.4.8</a> इत्यनेन दीर्घादेशः भवति । यथा -</p>
<p><pr></p>
<p>फल + जस् [प्रथमाबहुवचनस्य प्रत्ययः]</p>
<p>→ फल + शि [ <b>जश्शसोः शिः</b> <a href="7.1.20.html">7.1.20</a>  इति 'जस्'प्रत्ययस्य 'शि'आदेशः । <b>शि सर्वनामस्थानम्</b> <a href="1.1.42.html">1.1.42</a> इत्यनेन शि-इत्यस्य सर्वनामस्थानसंज्ञा]</p>
<p>→ फलन् इ [<b>नपुंसकस्य झलचः</b> <a href="7.1.72.html">7.1.72</a> इत्यनेन अजन्तस्य नपुंसकलिङ्गस्य सर्वनामस्थाने परे नुमागमः भवति ।]</p>
<p>→ फलान् इ [<b>सर्वनामस्थाने चासम्बुद्धौ</b> <a href="6.4.8.html">6.4.8</a> इत्यनेन सर्वनामस्थाने परे नकारान्तस्य अङ्गस्य उपधादीर्घः ।]</p>
<p>→ फलानि ।</p>
<p></pr></p>
<p><title>प्रयोगः</title></p>
<p>अष्टाध्याय्यां 'सर्वनामस्थान'संज्ञायाः साक्षात् प्रयोगः चतुर्षु सूत्रेषु कृतः दृश्यते -</p>
<ol>
<li>
<p><b>पथिमथोः सर्वनामस्थाने</b> <a href="6.1.199.html">6.1.199</a></p>
</li>
<li>
<p><b>सर्वनामस्थाने चासम्बुद्धौ</b> <a href="6.4.8.html">6.4.8</a></p>
</li>
<li>
<p><b>उगिदचां सर्वनामस्थानेऽधातोः</b> <a href="7.1.70.html">7.1.70</a></p>
</li>
<li>
<p><b>इतोऽत् सर्वनामस्थाने</b> <a href="7.1.86.html">7.1.86</a></p>
</li>
</ol>
<p>अनुवृत्तिरूपेण तु अन्येषु सूत्रेषु अपि अस्याः संज्ञायाः प्रयोगः भवितुम् अर्हति ।</p>
<p>स्मर्तव्यम् -  <b>सुडनपुंसकस्य</b> <a href="1.1.43.html">1.1.43</a> इत्यनेन अग्रिमसूत्रेण अपि इयमेव संज्ञा पाठ्यते । </p>
<h2>Kashika</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>शि इत्येतत् सर्वनामस्थानसंज्ञं भवति । किम् इदं शि इति ? <b>जश्शसोः शिः</b> <a href="7.1.20.html">7.1.20</a> इति शिः आदेशः । कुण्डानि तिष्ठन्ति, कुण्डानि पश्य ; दधीनि, मधूनि, त्रपूणि, जतूनि । सर्वनामस्थानप्रदेशाः <b>सर्वनामस्थाने च असम्बुद्धौ</b> <a href="6.4.8.html">6.4.8</a> इत्येवमादयः ॥</p>
<h2>Siddhanta Kaumudi</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>शि इत्येतदुक्तसंज्ञं स्यात् ॥</p>
<h2>Laghu Siddhanta Kaumudi</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>शि इत्येतदुक्तसंज्ञं स्यात्॥</p>
<h2>Balamanorama</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p><b>शि सर्वनामस्थानम्</b> - शिसर्वनामस्थानम् । उक्तसंज्ञामिति । सर्वनामस्थानसंज्ञकमित्यर्थः । अनपुंसकस्येति पर्युदासाच्छीत्यस्य सर्वनामस्थानत्वेऽप्राप्ते वचनम् ।</p>
<h2>Padamanjari</h2>
<hr />
<p>index: 1.1.42
sutra: शि सर्वनामस्थानम्</p>
<hr />
<p>कुण्डानीति । 'जश्शसोझ शिः' शर्वनामस्थाने' इति वर्तमाने 'नपुंसकस्य झलचः' इति नुम् । शर्वनामस्थाने चासम्बुद्धौ' इति दीर्घो यद्यपि 'जसः शीः' ङपुंसकाच्च' इति विहितस्य शीशब्दस्य शब्दलूपापेक्षया नपुंसक ह्रस्वत्वे 'शि' इति रूपं सम्भवति, तथापि लाक्षणिकत्वान्न तस्य ग्रहणम्, सर्वनामस्थानप्रदेशेषु शिग्रहणे सुटो ग्रहणं न स्यात् । शिसुटोरिति वचने नपुंसकसुटोऽपि ग्रहणं प्राप्नोति, अतः संज्ञा तावत्कर्तव्या । किमर्थं तु महती क्रियते ? के चिदाहुः-सर्वनाम तिष्ठत्यस्मिन्नति सर्वनामसोथानम्, नाम प्रतिपदिकम्, सर्वशब्दोऽवयवकार्त्स्यवचनः सर्वावयवयुक्तं यत्र नाम तिष्ठतीत्यर्थः, तेनान्यत्र न्यूनं नाम तिष्ठतीत्यर्थो गम्यते, किं सिद्धं भवति ? 'उपेयुषः' इत्यादौ सम्प्रसारणे कृते पूर्वकृतस्येटो निवृत्तिः सिद्धा भवति; अन्यथा निवृत्तिकारणाभावात् अवतिष्ठेतेति । एवं तु कस्मिन् प्रातिपदिके किं न्यूनमिति न ज्ञायेत ! तस्मात्पूर्वाचार्यानुपालब्धुमेषा महती संज्ञा प्रणीता ॥</p></div>