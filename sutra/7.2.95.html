<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="7.2.94.html">
            <button class="muted-button">Prev 7.2.94</button>
        </a>
        <a href="7.2.96.html">
            <button class="muted-button">Next 7.2.96</button>
        </a>
        </nav><h2>Kashika</h2>
<hr />
<p>index: 7.2.95
sutra: तुभ्यमह्यौ ङयि</p>
<hr />
<p>युष्मदस्मदोः मपर्यन्तस्य तुभ्य मह्य इत्येतावादेशुअ भवतो ङयि परतः। तुभ्यम्। मह्यम्। परमतुभ्यम्। परममह्यम्। अतितुभ्यम्। अतिमह्यम्।</p>
<h2>Siddhanta Kaumudi</h2>
<hr />
<p>index: 7.2.95
sutra: तुभ्यमह्यौ ङयि</p>
<hr />
<p>अनयोर्मपर्यन्तस्य तुभ्यमह्यौ स्तो ङयि । अमादेशः । शेषे लोपः &lt;{SK385}&gt; । तुभ्यम् । मह्यम् । परमतुभ्यम् । परममह्यम् । अतितुभ्यम् । अतिमह्यम् । युवाभ्याम् । आवाभ्याम् ॥</p>
<h2>Laghu Siddhanta Kaumudi</h2>
<hr />
<p>index: 7.2.95
sutra: तुभ्यमह्यौ ङयि</p>
<hr />
<p>अनयोर्मपर्यन्तस्य। टिलोपः। तुभ्यम्। मह्यम्॥</p>
<h2>Balamanorama</h2>
<hr />
<p>index: 7.2.95
sutra: तुभ्यमह्यौ ङयि</p>
<hr />
<p><em>तुभ्यमह्यौ ङयि</em> - तुभ्यमह्रौ ङयि । 'ङे' इत्यस्य सप्तम्येकवचने ङयीति ।युष्मदस्मदोरनादेशे॑ इत्यतो युष्मदस्मदोरित्यनुवर्तते । मपर्यन्तस्येत्यधिकृतम् । तदाह — अनयोरिति । युष्मदस्मदोरित्यर्थः । अमादेश इति ।ङे प्रथमयोरित्यनेने॑ति शेषः । शेषे लोप इति । अदो दस्य वा लोप इत्यर्थः । 'अमि पूर्वः' इति मत्वाह — तुभ्यं मह्रमिति । परमतुभ्यमिति । तुभ्यमहृविध्योराङ्गत्वात्तदन्तेऽपि प्रवृत्तिरिति भावः । अतितुभ्यमिति । गौणत्वे तदप्रवृत्तौ मानाऽभावादिति भावः । युवाभ्यामावाभ्यामिति । तृतीयाद्विवचनवदिति भावः ।</p></div>