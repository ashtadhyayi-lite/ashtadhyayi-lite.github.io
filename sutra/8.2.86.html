<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.85.html"><button class="muted-button">Prev 8.2.85</button></a>
        <a href="8.2.87.html"><button class="muted-button">Next 8.2.87</button></a>
        </nav><h2 class="dev">गुरोरनृतोऽनन्त्यस्याप्येकैकस्य प्राचाम्</h2><p class="sname"><font color=blue>8-2-86 गुरोः अनृतः अनन्त्यस्य अपि एकैकस्य प्राचाम्</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">वाक्यस्य टेः</font> <font color="Maroon">दूरात् हूते</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#laghukaumudi">Laghu Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p>दूरात् हुते वाक्यस्य अनृतः अनन्त्यस्य अपि एकैकस्य गुरोः प्राचाम् प्लुतः उदात्तः </p>
<h2 id="sutrartha/sa">Neelesh Sanskrit Brief</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p>दूरात् सम्बोधनं कर्तुं यत् वाक्यमुच्चार्यते, तस्य  कोऽपि एकः ऋकारभिन्नः अन्तिमभिन्नः च गुरुसंज्ञकः स्वरः विकल्पेन प्लुतः उदात्तः भवति ।           </p>
<h2 id="sutrartha_english">Neelesh English Brief</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p>If a sentence is used for calling someone from distance, then any गुरु वर्ण in that sentence which is not ऋ and not the last letter of the sentence becomes प्लत and उदात्त according to the experts of the east. </p>
<h2 id="sutrartha/sd">Neelesh Sanskrit Detailed</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p>सूत्रार्थात् पूर्वमस्य सूत्रस्य सर्वेषाम् पदानाम् क्रमेण अर्थम् पश्यामः -</p>
<p>दूरात् हुते वाक्यस्य = यत्  वाक्यम् दूरात् आह्वाहनं कर्तुम् प्रयुज्यते , तस्य -</p>
<p>अनृतः = न ऋतः = ऋकाराभिन्नवर्णस्य</p>
<p>अनन्त्यस्य = न अन्त्यस्य = अन्ते विद्यमानम् विहाय अन्यस्य वर्णस्य</p>
<p>गुरोः = 'गुरु' संज्ञकस्य वर्णस्य</p>
<p>एकैकस्य = एकस्मिन् समये एकस्य </p>
<p>प्लुतः , उदात्तः = प्लुतः / उदात्तः भवति</p>
<p>प्राचाम् = पूर्वदिशि ये वैयाकरणाः सन्ति, तेषां मतेन (= विकल्पेन)</p>
<p>अतः अस्य सूत्रस्य सम्पूर्णः अर्थः अयम् - </p>
<ul>
<li>
<p>यदि किञ्चन वाक्यम् दूरात् आह्वाहनं कर्तुम् प्रयुज्यते, तर्हि</p>
</li>
<li>
<p>तस्मिन् वाक्ये ऋकारम् विहाय, वाक्यस्य अन्ते विद्यमानम् स्वरं च विहाय       </p>
</li>
<li>
<p>अन्ये ये ये 'गुरु'संज्ञकाः वर्णाः सन्ति, </p>
</li>
<li>
<p>तेषाम् एकस्मिन् समये एकस्य</p>
</li>
<li>
<p>विकल्पेन </p>
</li>
<li>
<p>प्लुत/उदात्तसंज्ञा भवति ।</p>
</li>
</ul>
<p>इदानीम् क्रमेण उदाहरणानि पश्यामः - </p>
<ol>
<li>देवदत्त !</li>
</ol>
<p>अस्मिन् वाक्ये चत्वारः स्वराः सन्ति -</p>
<ul>
<li>
<p>दे = 'द + ए' इत्यस्य  एकारः <b>दीर्घं च</b> <a href="1.4.12.html">1.4.12</a> इत्यनेन गुरुसंज्ञकः अस्ति ।</p>
</li>
<li>
<p>व = 'व् + अ'  इत्यस्य अकारः <b>ह्रस्वं लघु</b> <a href="1.4.10.html">1.4.10</a> इत्यनेन लघुसंज्ञकः अस्ति ।</p>
</li>
<li>
<p>द = 'द् + अ' इत्यस्य अकारः <b>संयोगे गुरु</b> <a href="1.4.11.html">1.4.11</a> इत्यनेन गुरुसंज्ञकः अस्ति ।</p>
</li>
<li>
<p>त्त = 'त् त् + अ' इत्यस्य अकारः  <b>ह्रस्वं लघु</b> <a href="1.4.10.html">1.4.10</a> इत्यनेन लघुसंज्ञकः अस्ति ।</p>
</li>
</ul>
<p>एतेषु 'त्त' इत्यस्य अकारः वाक्यस्य अन्तिमवर्णः अस्ति, अतः तस्य ग्रहणमनेन सूत्रेण न भवति । तथैव, 'व' इत्यस्य अकारः लघुसंज्ञकः अस्ति, अतः तस्यापि ग्रहणमत्र न क्रियते । शेषौ यौ द्वौ स्वरौ, तयोः (एकैकस्य) विकल्पेन प्लुत/उदात्तसंज्ञे भवतः । यथा - देवदत्त!, दे3वदत्त, देवद3त्त!</p>
<p>अस्य वाक्यस्य अन्तिम-टिसंज्ञकस्य अकारस्यापि प्लुतत्वं भवति,परन्तु तत् <b>दूराद्धूते च</b> <a href="8.2.84.html">8.2.84</a> इत्यनेन भवति ।</p>
<p>यथा - देवदत्त3!</p>
<p>अस्मिन् सूत्रे 'एकैकस्य' इति उक्तमस्ति, अतः एकस्मिन् समये द्वयोः अधिकानाम् वा स्वराणां प्लुतत्वं न भवति । यथा - </p>
<p>दे3वदत्त3, दे3वद3त्त - एतादृशाः प्रयोगाः अशुद्धाः सन्ति ।</p>
<ol>
<li>कृष्णवर्मन्  !</li>
</ol>
<p>अस्मिन् वाक्ये -</p>
<p>-'कृ' इत्यस्य ऋकारः <b>संयोगे गुरु</b> <a href="1.4.11.html">1.4.11</a> इत्यनेन गुरुसंज्ञकः अस्ति । </p>
<ul>
<li>'व' इत्यस्य अकारः <b>संयोगे गुरु</b> <a href="1.4.11.html">1.4.11</a> इत्यनेन गुरुसंज्ञकः अस्ति । </li>
</ul>
<p>अत्र ऋकारस्य अनेन सूत्रेण ग्रहणं न क्रियते, अतः केवलम् वकारोत्तरः अकारः अनेन सूत्रेण (क्रमेण) प्लुतसंज्ञकः भविष्यति । अत्र वाक्यस्य अन्ते स्वरः नास्ति, अतः 'अनन्त्यस्य' अस्य प्रयोगः अत्र न  भवति ।</p>
<p>अतः अत्र एतादृशम् उच्चारणम् सम्भवति - कृष्णवर्मन्! , कृष्णव3र्मन्! </p>
<p>अस्य सूत्रस्य विषये भाष्यकारः वदति - अत्र 'प्राचाम्' इति योगविभागः करणीयः । योगविभागः इत्युक्ते एकस्मात् सूत्रात् द्वयोः सूत्रयोः निर्माणम् । भाष्यकारस्य मतेन 'प्राचाम्' इति एकम् भिन्नम् सूत्रम् करणीयम् । तस्मिन् सूत्रे <b>वाक्यस्य टेः प्लुतः उदात्तः</b> <a href="8.2.82.html">8.2.82</a> इत्यस्मात् 'प्लुत' इत्यस्य अनुवृत्तिं कृत्वा 'प्लुतः प्राचाम्' - इत्युक्ते सर्वः प्लुतः विकल्पेन भवति - इति अर्थः करणीयः । अनेन सर्वः प्लुतः विकल्प्यते ।</p>
<h2 id="kashika">Kashika</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p>प्रत्यभिवादेऽशूद्रे <a href="8.2.83.html">8.2.83</a> इत्येवमादिना यः प्लुतो विहितः, तस्य एव अयं स्थानिविशेषः उच्यते। ऋकारवर्जितस्य गुरोः अनन्त्यस्य, अपिशब्दादन्त्यस्य अपि टेः एकैकस्य सम्बोधने वर्तमानस्य प्लुतो भवति प्राचामाचार्याणां मतेन। देस्3वदत्त, देवद3त्त, देवदत्त3। य3ज्ञदत्त, यज्ञद3त्त, यज्ञदत्त3। गुरोः इति किम्? वकारात् परस्य मा भूत्। अनृतः इति किम्? कृष्णमि3त्र, कृष्णमित्र3। एकैकग्रहणं पर्यायार्थम्। प्राचाम् इति ग्रहणं विकल्पार्थम्। आयुष्मानेधि देवदत्त। तदनेन यदेतदुच्यते, सर्व एव प्लुतः साहसमनिच्छता विभाषा कर्तव्यः इति तदुपपन्नं भवति।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p>दूराद्धूते यद्वाक्यं तस्य ऋद्भिन्नस्यानन्त्यस्यापि गुरोर्वा प्लुतः स्यात् । दे3 वदत्त । देवद3त्त । देवदत्त3 । गुरोः किम् । वकारात्परस्याकारस्य मा भूत् । अनृतः किम् । कृष्ण3 । एकैकग्रहणं पर्यायार्थम् । इह प्राचाम् इति योगो विभज्यते । तेन सर्वः प्लुतो विकल्प्यते ॥</p>
<h2 id="laghukaumudi">Laghu Siddhanta Kaumudi</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p>अहन्नित्यस्य रुः पदान्ते। अहोभ्याम्॥ दण्डि। दण्डिनी। दण्डीनि। दण्डिना। दण्डिभ्याम्॥ सुपथि। टेर्लोपः। सुपथी। सुपन्थानि॥ ऊर्क, ऊर्ग। ऊर्जी। ऊन्र्जि। नरजानां संयोगः। तत्। ते। तानि॥ यत्। ये। यानि॥ एतत्। एते। एतानि॥ गवाक्, गवाग्। गोची। गवाञ्चि। पुनस्तद्वत्। गोचा। गवाग्भ्याम्॥ शकृत्। शकृती। शकृन्ति॥ ददत्॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p><b>गुरोरनृतोऽनन्त्यस्याप्येकैकस्य प्राचाम्</b> - गुरोरनृतः ।दूराद्धूते चे॑त्यनुवर्तते ।वाक्यस्य टेः प्लुत उदात्त॑ इत्यधिकृतं । दूरात्सम्बोधने यद्वाक्यं तत्र सम्बोध्यमानवाचकं यत्पदं तदवयवस्य ऋकारभिन्नस्याऽनन्त्यस्य गुरोः प्लुतः स्यात्, अन्त्यस्य तु गुरोरगुरोश्च स्यादित्यर्थः । टेरपिना समुच्चयात् । तदाह — दूरादित्यादिना । दे३वदत्तेत्यादिषु सर्वत्रएही॑ति शब्दः प्राग्ध्याहर्तव्यः । अन्यथाएकतिङ् वाक्य॑मिति वाक्यत्वानुपपत्तेः । पर्यायार्थमिति । अन्यथा सर्वेषां गुरूणां युगपत् प्लुतः स्यादिति भावः । इह प्राचामिति ।गुरोरनृतोऽनन्त्यस्याप्येकैकस्ये॑त्येकं वाक्यं,प्राचा॑मित्यन्यत् । तत्र 'प्लुत' इत्येवानुवर्तते । प्राचां मते प्लुतः स्यान्नान्यमते इति फलति । ततः किमित्यत आह-तेनेति । एवं चसर्वः प्लुतः साहसमनिच्छता विभाषा वक्तव्य॑ इति वार्तिकं न कर्तव्यमिति भावः । प्लुतशास्त्रत्यागात्मकं साहसमनिच्छतेत्यर्थः । प्लुतशास्त्रेषु श्रद्धाजाडं विहायेति यावत् । अप्लुतवत् ।किमिदमुपस्थितं नाम  अनार्षमितिकरण॑मिति भाष्यम् । अवैदिक इतिशब्द इत्यर्थः । 'प्लुत' इत्यध्याहार्यम् । अवैदिके इतिशब्दे परे प्लुतोऽप्लुतवत्स्यादिति फलति । </p>
<h2 id="padamanjari">Padamanjari</h2><a href="#">Up</a>
<hr />
<p>index: 8.2.86
sutra: गुरोरनृतोऽनन्त्यस्याप्येकैकस्य प्राचाम्</p>
<hr />
<p>अनन्त्यस्यापि टेरिति । अनेनापिशब्देन प्रकृतष्टिः समुच्चीयत इति दर्शयति । यदि तु गुरोः सन्निधानात् स एवान्त्यः समुच्चीयेत - गुरोरनन्त्यस्यान्त्यस्यापीति, ततो तेन यत्रान्त्यो गुरुस्तत्रैव पर्यायः स्यात् । लघौ त्वन्त्ये पूर्वेण तस्य स्याद्, अनेन चानन्त्यस्य गुरोरिति द्वयोः प्लुतयोर्युगपच्छ्रवणं प्राप्नोति । ठनुदातं पदमेकवर्जम्ऽ इति वचनान्नास्ति यौगपद्यसम्भवः । असिद्धः प्लुतः, तस्यासिद्धत्वान्नियमो न न प्राप्नोति ? नैतदस्ति;'कार्यकालं संज्ञापरिभाषम्' , यत्र कार्य तत्रोपतिष्ठते - वाक्यस्यटेः प्लुत उदातः, गुरोरनृतः प्लुत उदातः; उपस्थितमिदं भवति - ठनुदातं पदमेकवर्जम्ऽ इति, तस्मान्नास्ति यौगपद्यसम्भवः । यस्तह्यएनुदातः प्लुतः, तस्यास्य च समावेशः प्राप्नोति अभिपूजते दूराद्धते प्लुतो भवन्ननुदातं प्रश्नान्ताभिपूजितयोरिति टेरनुदातो भवति - शोभनः खल्वसि देवदत इति, तत्र तेन गुरोरुदातः प्लुतः स्यात्, तस्माट्टिरेव समुच्चेतव्यः । तत्र ह्यएकैकस्येति वचनात् यथाऽनन्त्यस्य पर्योयोऽयं भवति, तथाऽन्त्यस्य टेरपीति नास्ति यौगपद्यप्रसङ्गः । एकैकग्रहणं पर्यायार्थमिति । अन्यथाऽनन्तरोक्तेन प्रकारेणोदातानुदातयोः प्लुतयोः समावेशः स्यात् । क्वचित्पठ।ल्ते - प्रत्यभिवाद इत्येवमादिना यः प्लुतो विहितस्तस्यैवायं स्थानिविशेष उच्यत इति । तस्यार्थः - नेदं स्वतन्त्रं प्लुतविधानम्, किं तर्हि ? प्रत्यभिवादे दूराद्धूते च यः प्लुतो विहितः स गुरोरनन्त्यस्यापि भवति, अन्त्यस्यापि टेः पर्यायेणेति । तेन प्रत्यभिवाद्यमानार्थस्य हूयमानार्थस्य च शब्दस्येदं प्लुतविधानम्, न यत्र तत्र स्थितस्य गुरोरिति द्रष्टव्यम् । प्राचांग्रहणं विकल्पार्थमिति । तेन पक्षे न कस्यचिदपि प्लुतो भवति । तदनेनेत्यादि । तदिति वाक्योपन्यासे । ठग्नीत्प्रेषणे परस्य चऽ इत्यत्र भाष्यकारेण यदेतदुच्यते -'सर्व एव प्लुतः'  इत्यादि, तदुपपन्नं भवतीत्यर्थः । ननु यत्र प्राचांग्रहणमस्ति स प्लुतो विकल्पताम्, सर्वस्य तु कथं विकल्पः ? एवं तर्हि प्राचांग्रहणं सर्वत्रैव प्लुतविधौ सम्बन्धनीयम्, शास्त्रत्यगः साहसम् ! तेन शास्त्रमत्यजताप्यभियुक्तस्मरणात्सर्व एव प्लुतो विभाषा विधेय इत्यर्थः ॥</p></div>