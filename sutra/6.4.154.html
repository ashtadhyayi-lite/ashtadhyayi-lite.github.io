<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="6.4.153.html">
            <button class="muted-button">Prev 6.4.153</button>
        </a>
        <a href="6.4.155.html">
            <button class="muted-button">Next 6.4.155</button>
        </a>
        </nav><h2>Kashika</h2>
<hr />
<p>index: 6.4.154
sutra: तुरिष्ठेमेयस्सु</p>
<hr />
<p>इष्ठनिमनिचीयसुनित्येतेषु परतः तृशब्दस्य लोपो भवति। आसुतिं करिष्ठः। विजयिष्ठः। वहिष्ठः। दोहीयसी धेनुः। सर्वस्य तृशब्दस्य लोपार्थं वचनम्। अन्त्यस्य हि <em>टेः</em> [[6.4.155]] इत्येव सिद्धः। लुगित्येतदत्र न अनुवर्तते, तथा हि सति <em>न लुमताङ्गस्य</em> [[1.1.63]] इति प्रतिषेधाद् गुणो न स्यात्। इमनिज्ग्रहणमुत्तरार्थम्। इतरौ तु <em>तुश्छन्दसि</em> [[5.3.59]] इति भवतः।</p>
<h2>Siddhanta Kaumudi</h2>
<hr />
<p>index: 6.4.154
sutra: तुरिष्ठेमेयस्सु</p>
<hr />
<p>तृशब्दस्य लोपः स्यादिष्ठेमेयः सु परेषु । अतिशयेन कर्ता करिष्ठः । दोहीयसी धेनुः ॥</p>
<h2>Padamanjari</h2>
<hr />
<p>index: 6.4.154
sutra: तुरिष्ठेमेयस्सु</p>
<hr />
<p>दोहीयसीत्यत्र घत्वादीनामसिद्धत्वात्पूर्वं तृशब्दस्य लोपे कृते पश्चान्निमिताभावातेपामभावः । लोपो भवति इत्युक्त, तत्रन्त्यस्य प्राप्नात्यत आह - सर्वस्येति । कारणमाह - अन्त्यस्य हीति ।  नन्वेवमनन्तरो लुगेव विधेयः, एवं सुखमेव सर्वस्य निवृत्तिर्लभ्यते अत आह - लुगित्येतत्विति । कः पुनस्तदनुवृतौ दोषः स्याद् अत आह - तथा हीति । न च पूर्वमेव गुणो भवति अन्तरङ्गानपि विधीन्बहिरङ्गो लुग्बाधते इति वचनात् ।  इमनिज्ग्रहणमुतरार्थमिति । नेहार्थम्, तृशब्दातस्यासम्भावात् । न चेदमेव कल्पकं भवितुमर्हति, उतरार्थतयाप्युपपतेः । नन्वेवमजादी गुणवचनादेव इति नियमादिष्ठेयसुनोरपि न सम्भवः अत आह - इतरौ त्विति ॥</p></div>