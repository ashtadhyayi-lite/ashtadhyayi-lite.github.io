<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="7.4.58.html"><button class="muted-button">Prev 7.4.58</button></a>
        <a href="7.4.60.html"><button class="muted-button">Next 7.4.60</button></a>
        </nav><h2>Sandhi Samaasa Split</h2>
<hr />
<p>index: 7.4.59
sutra: ह्रस्वः</p>
<hr />
<p>अभ्यासस्य ह्रस्वः </p>
<h2>Neelesh Sanskrit Brief</h2>
<hr />
<p>index: 7.4.59
sutra: ह्रस्वः</p>
<hr />
<p>अभ्यासस्य ह्रस्वः भवति ।</p>
<h2>Neelesh English Brief</h2>
<hr />
<p>index: 7.4.59
sutra: ह्रस्वः</p>
<hr />
<p>अभ्यास is converted to ह्रस्व.</p>
<h2>Neelesh Sanskrit Detailed</h2>
<hr />
<p>index: 7.4.59
sutra: ह्रस्वः</p>
<hr />
<p>द्वित्वप्रकरणे यथायोग्यं द्वित्वे कृते,  द्वयोः यः प्रथमः तस्य <b>पूर्वोभ्यासः</b> <a href="6.1.4.html">6.1.4</a>  इत्यनेन 'अभ्यास' संज्ञा भवति । अस्य अभ्यासस्य वर्तमानसूत्रेण  ह्रस्वादेशः भवति । <b>अचश्च</b> <a href="1.2.28.html">1.2.28</a> इत्यनेन अच्-वर्णस्य अयमादेशः विधीयते ।</p>
<p>यथा, भू-धातोः लिट्-लकारस्य प्रथमपुरुषैकवचनम् एतादृशम् सिद्ध्यति - </p>
<p>भू + लिट् [<b>परोक्षे लिट्</b> <a href="3.2.115.html">3.2.115</a> ]</p>
<p>→ भूव् ल् [<b>भुवो वुग्लुङ्लिटोः</b> <a href="6.4.88.html">6.4.88</a> इति वुक्-आगमः । परत्वात् अयम् द्वित्वात् पूर्वमागच्छति ।] </p>
<p>→ भूव् भूव् ल् [<b>लिटि धातोरनभ्यासस्य</b> <a href="6.1.8.html">6.1.8</a> इति द्वित्वम्]</p>
<p>→ भू भूव् ल् [<b>हलादि शेषः</b> <a href="7.4.60.html">7.4.60</a> इति वकारस्य लोपः]</p>
<p>→ भुभूव् ल् [<b>ह्रस्वः</b> <a href="7.4.59.html">7.4.59</a> इति अभ्यासे विद्यमानः यः अच्-वर्णः, तस्य  ऊकारस्य ह्रस्वादेशः उकारः]</p>
<p>→ भभूव् ल् [<b>भवतेरः</b> <a href="7.4.73.html">7.4.73</a> इति उकारस्य अकारः]</p>
<p>→ भभूव् तिप् [<b>तिप्तस्..</b> <a href="3.4.78.html">3.4.78</a> इति प्रथमपुरुषैकवचनस्य प्रत्ययः तिप्] </p>
<p>→ भभूव् णल् [<b>परस्मैपदानां णलतुसुस्थलथुसणल्वमाः</b> <a href="3.4.82.html">3.4.82</a> इति तिप्-इत्यस्य णल्-आदेशः]</p>
<p>→ भभूव् अ [इत्संज्ञालोपः]</p>
<p>→ बभूव [<b>अभ्यासे चर्च्च</b> <a href="8.4.54.html">8.4.54</a> इति अभ्यासस्य जश्त्वम्] </p>
<p>अन्यानि कानिचन उदाहरणानि  -</p>
<ol>
<li>
<p>'दा'  इत्यस्य द्वित्वे 'दा दा' इति स्थिते <b>ह्रस्वः</b> <a href="7.4.59.html">7.4.59</a> इत्यनेन 'द दा' इति जायते ।</p>
</li>
<li>
<p>'नी'  इत्यस्य द्वित्वे 'नी नी' इति स्थिते <b>ह्रस्वः</b> <a href="7.4.59.html">7.4.59</a> इत्यनेन  'नि नी' इति जायते ।</p>
</li>
<li>
<p>'तॄ' इत्यस्य द्वित्वे 'तॄ तॄ' इति स्थिते  <b>ह्रस्वः</b> <a href="7.4.59.html">7.4.59</a> इत्यनेन  'तृ तॄ' इति जायते ।    </p>
</li>
<li>
<p>'ग्लेप्' इत्यस्य द्वित्वे कृते 'ग्लेप् ग्लेप्' इति स्थिते, आदौ <b>हलादिः शेषः</b> <a href="7.4.60.html">7.4.60</a> इति 'गे ग्लेप्' इति सिद्धे <b>ह्रस्वः</b> <a href="7.4.59.html">7.4.59</a>  इति ह्रस्वादेशः विधीयते । <b>एच इग्घ्रस्वादेशे</b> <a href="1.1.48.html">1.1.48</a> इत्यनेन एच्-वर्णस्य ह्रस्वादेशे इक्-आदेशे कृते अत्र 'गि ग्लेप्' इति जायते । </p>
</li>
<li>
<p>'श्लोक्' इत्यस्य द्वित्वे कृते 'शो श्लोक्' इति स्थिते, आदौ <b>हलादिः शेषः</b> <a href="7.4.60.html">7.4.60</a> इति 'शो श्लोक्' इति सिद्धे <b>ह्रस्वः</b> <a href="7.4.59.html">7.4.59</a>  इति ह्रस्वादेशः विधीयते । <b>एच इग्घ्रस्वादेशे</b> <a href="1.1.48.html">1.1.48</a> इत्यनेन एच्-वर्णस्य ह्रस्वादेशे इक्-आदेशे कृते अत्र 'शु श्लोक्' इति जायते । </p>
</li>
</ol>
<h2>Kashika</h2>
<hr />
<p>index: 7.4.59
sutra: ह्रस्वः</p>
<hr />
<p>ह्रस्वो भवति अभ्यासस्य। दुढौकिषते। तुत्रौकिषते। डुढौके। तुत्रौके। अडुढौकत्। अतुत्रौकत्। अभ्यासस्य अनचि। अभ्यासस्य यदुच्यते अनचि तद् भवतीति वक्तव्यम्। चराचरः। चलाचलः। पतापतः। वदावदः। हलादिः शेषो न भवति।</p>
<h2>Siddhanta Kaumudi</h2>
<hr />
<p>index: 7.4.59
sutra: ह्रस्वः</p>
<hr />
<p>अभ्यासस्याचो ह्रस्वः स्यात् ॥</p>
<h2>Laghu Siddhanta Kaumudi</h2>
<hr />
<p>index: 7.4.59
sutra: ह्रस्वः</p>
<hr />
<p>अभ्यासस्याचो ह्रस्वः स्यात्॥</p>
<h2>Balamanorama</h2>
<hr />
<p>index: 7.4.59
sutra: ह्रस्वः</p>
<hr />
<p><b>ह्रस्वः</b> - भू भूव् अ इति स्थिते — ह्रस्वः ।अत्र लोपोऽभ्यासस्ये॑त्यतोऽभ्यासस्येत्यनुवर्तते । ह्रस्वश्रवणादचश्चेति परिभाषया अच इत्युपस्थितम् । तदाह —  अभ्यासस्याऽचेति । भु भूव् अ इति स्थितम् । यद्यपि 'भवतेर' इति वक्ष्यमाणाऽकारविधिनैव सिद्धमिदं तथापि लुलावेत्याद्यर्थमावश्यकमिदमत्रैव न्याय्यत्वादुपन्यस्तम् । </p>
<h2>Padamanjari</h2>
<hr />
<p>index: 7.4.59
sutra: ह्रस्वः</p>
<hr />
<p>हलादिशेषो न भवतीति । न चागमविधानसामर्थ्याद्धलादिशेषाभावः, अन्यथाऽऽदेशमेवाकारं विदध्यादिति वाच्यम् । सत्यपि वा हलादिशेषे विगृहीतश्रवणार्थत्वादाकारस्य - चलाचलमिति ॥ कर्मधारये हि विशेषणत्वादादिशब्दस्य पूर्वनिपातः प्राप्नोति । षष्ठीसमासे हलन्तरापेक्षं हल आदित्वम्, नाभ्यासापेक्षमिति अजादिष्वपि प्रसङ्गः । ठक्षु व्याप्तौऽ लिट्, आनक्ष, अत्र ककारस्य शेषः प्राप्नोति । आटतुरित्यादावप्यादिवद्भावात्प्रसङ्गः । कर्मधारयासमासयोस्तु अभ्यासापेक्षमादित्वमिति नायं दोषः । अनादिर्लुप्यते इति । हलित्यपेक्ष्यते, एतेनासमासपक्षो दर्शितः । समासे ह्युपसमस्तस्यापेक्षायोगादनादिर्हलिति पुनर्हल्ग्रहणं कर्तव्यम् । ननु शेषोऽवस्थानं तत्वादेः प्राप्तमेव, तत्किमेतेन ? अत आह - आदिशेषनिमितोऽयमिति । सत्यम्,'सिद्धे सत्यारम्भो नियमार्थः' , आदिरेव शिष्यते न त्वनादिरिति, ततश्चादिशेषनिमितोऽयमनादेर्लोपो विधीयत इति नास्यानर्थक्यमित्यर्थः । यद्यादिशेषो निमितमनादिलोपस्य, पपाचेत्यादौ यत्रादेर्हलोऽवस्थानं तत्रैवान्यस्य निवृत्तिः स्यात्, आटतुरित्यादौ तु न स्यादित्यत आह - तत्रेति । जातिपक्षे अभ्यासजातावेवादेरवस्थानमपेक्षितम्, न प्रतिव्यक्तीति दोषाभावः । अपरे त्विति । पूर्वत्र पक्षेऽवस्थानमेव शब्दार्थः, नियमाश्रयणाअत्वितरव्यावृत्तिः; अत्र तु पक्षे निवृत्तिरपि गुणभूतशेषशब्देनैवोच्यते । ततः किम् ? इत्यत आह - तदवस्थानमित्यादि । उक्तितःउशब्दव्यापारतः । अविधेयत्वात्विति । आर्थमप्राधान्यं दर्शयति । निवृत्तिस्तु विपरीतेत्याह - निवृतेरेव त्विति । लोकेऽपि'चङ्क्रम्यमाणो' धीष्वात्र जपÄश्चमङ्क्रणं कुरुऽ इत्येवमर्थाभेदेऽपि शब्दोद्भेदः प्रतीयते । ततः किम् ? इत्यत आह - तत्रेति । साविधेयत्वात्प्रदानभूता सती निवृत्तिः । किमित्यादेरनिवृत्तिमपेक्षिष्यते । किम्भूताम् ? अविधेया सतीम् । अविधेयत्वादप्रधानभूतां सतीमित्यर्थः । न प्रधानं गुणनुवर्ति, तस्मादपेक्षाकरणं नास्तीत्यर्थः । भाष्ये परिहारान्तरम् -'हल्'  इत्येको योगः, ठत्र लोपःऽ इति वर्तते; स च कर्मसाधनः, यथा'हल्ङ्याब्भ्यो दीर्घात्'  इत्यत्र, अभ्यासस्य हल् लुष्यते, तत आदिः शेषः; यद्वा -'ह्रस्वोहलादिः शेषः'  इति संहितापाठ एव, तत्राहलिति पदच्छेदः - अभ्यासोऽहल् भवति, अविद्यमानहल्को भवति, तत आदिः शेष इति ॥</p></div>