<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.28.html"><button class="muted-button">Prev 5.1.28</button></a>
        <a href="5.1.30.html"><button class="muted-button">Next 5.1.30</button></a>
        </nav><h2>Sandhi Samaasa Split</h2>
<hr />
<p>index: 5.1.29
sutra: विभाषा कार्षापणसहस्राभ्याम्</p>
<hr />
<p>आ-अर्हात्  कार्षापण-सहस्राभ्यामध्यर्धपूर्व-द्विगोः विभाषा लुक्</p>
<h2>Neelesh Sanskrit Brief</h2>
<hr />
<p>index: 5.1.29
sutra: विभाषा कार्षापणसहस्राभ्याम्</p>
<hr />
<p>सर्वेषु आर्हीय-अर्थेषु तद्धितार्थे जायमानात् अध्यर्धपूर्वपदसमासात् द्विगुसमासात् च परस्य तद्धितप्रत्ययस्य 'कार्षापण'शब्दस्य विषये 'सहस्र'शब्दस्य विषये च विकल्पेन लुक् भवति । </p>
<h2>Neelesh Sanskrit Detailed</h2>
<hr />
<p>index: 5.1.29
sutra: विभाषा कार्षापणसहस्राभ्याम्</p>
<hr />
<p>तद्धितार्थे जायमानस्य अध्यर्धपूर्वसमासस्य द्विगुसमासस्य च विषये विहितस्य तद्धितप्रत्ययस्य    <b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इत्यनेन नित्यं लोपे प्राप्ते, 'कार्षापण'शब्दस्य विषये 'सहस्र'शब्दस्य च विषये सः विकल्प्यते ।                </p>
<p>यथा - </p>
<ol>
<li>'अध्यर्धेन कार्षापणेन क्रीतम्' इत्यत्र तद्धितार्थे द्विगुसमासः जायते । अस्यां स्थितौ  <b>कंसाट्टिठन्</b> <a href="5.1.25.html">5.1.25</a> इत्यत्र निर्दिष्टेन &lt;! कार्षापणाद्वा प्रतिश्च!&gt; अनेन वार्त्तिकेन  तदन्तविधिना अत्र टिठन्-प्रत्ययः विधीयते । अस्य टिेठन्-प्रत्ययस्य <b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इत्यनेन नित्यं लोपे प्राप्ते वर्तमानसूत्रेण केवलं विकल्पेनैव लोपः भवति, नित्यम् न । यथा -</li>
</ol>
<p>अध्यर्धेन कार्षापणेन क्रीतम्  </p>
<p>= [लोपे कृते] अध्यर्धकार्षापणम्</p>
<p>= [लोपाभावे ] अध्यर्धकार्षापणिकम् , प्रतिकम् ।</p>
<p>(स्मर्तव्यम् -  &lt;! कार्षापणाद्वा प्रतिश्च!&gt; अनेन वार्त्तिकेन टिठन्-प्रत्ययस्य उपस्थितौ कार्षापण-शब्दस्य विकल्पेन प्रति-आदेशः अपि भवति । अतः अत्र 'प्रतिकम्' इति रूपमपि जायते ।)</p>
<ol>
<li>
<p>तथैव - द्वयोः कार्षापणयोः  क्रीतम् द्विकार्षापणम् द्विकार्षापणिकम् द्विप्रतिकम्  वा ।  </p>
</li>
<li>
<p>अध्यर्धेन सहस्रेण क्रीतमध्यर्धसहस्रमध्यर्धसाहस्रम् वा । अत्र <b>शतमानविंशतिकसहस्रवसनादण्</b> <a href="5.1.27.html">5.1.27</a> इत्यनेन सहस्रशब्दात् अण्-प्रत्यये प्राप्ते तस्य पक्षे एव लुक् भवति, न नित्यम् । तथा च, लुकः अभावात् <b>संख्यायाः संवत्सरसंख्यस्य च</b> <a href="7.3.15.html">7.3.15</a> इति उत्तरपदवृद्धिः एव भवति ।                </p>
</li>
<li>
<p>तथैव, त्रिभिः सहस्रैः क्रीतम् त्रिसहस्रम् त्रिसाहस्रम् । </p>
</li>
</ol>
<p>ज्ञातव्यम् - वस्तुतः प्रत्ययविधौ तदन्तविधिः प्रतिषिध्यते । परन्तु <b>असमासे निष्कादिभ्यः</b> <a href="5.1.20.html">5.1.20</a> इत्यत्र पाठितेन 'प्राग्वतेः संख्यापूर्वपदानां तदन्तग्रहणमलुकि' इत्यनेन वार्त्तिकेन / भाष्यवाक्येन सङ्ख्यापूर्वसमासस्य विषये आर्हीयप्रकरणे   तदन्तविधिः अपि इष्यते । अतः अत्र टिठन् / अण् प्रत्यययोः प्रसक्तिः निर्दिष्टा अस्ति । तयोश्च वर्तमानसूत्रेण वैकल्पिकः लुक् उच्यते ।</p>
<p>अत्र एकम् वार्त्तिकम् ज्ञातव्यम् - &lt;! सुवर्णशतमानयोरुपसङ्ख्यानम्!&gt; । इत्युक्ते, 'सुवर्ण' तथा 'शतमान' एतयोः विषये अपि अनेन सूत्रेण विकल्पेन प्रत्ययलुक् भवति । यथा - </p>
<ol>
<li>
<p>अध्यर्धेन सुवर्णेन क्रीतमध्यर्धसुवर्णमध्यर्धसौवर्णिकम् वा । अत्र औत्सर्गिकस्य ठञ्-प्रत्ययस्य विकल्पेन लुक् भवति । लुकः अभावपक्षे <b>परिमाणान्तस्यासंज्ञाशाणयोः</b> <a href="7.3.17.html">7.3.17</a> इति उत्तरपदवृद्धिः भवति । </p>
</li>
<li>
<p>तथैव - द्वयोः सुवर्णयोः क्रीतम् द्विसुवर्णम्, द्विसौवर्णिकम् वा ।            </p>
</li>
<li>
<p>अध्यर्धेन शतमानेन क्रीतमध्यर्धशतमानमध्यर्थशातमानम् वा । अत्र <b>शतमानविंशतिकसहस्रवसनादण्</b> <a href="5.1.27.html">5.1.27</a> इत्यनेन प्राप्तस्य अण्-प्रत्ययस्य वैकल्पिकः लुक् भवति । पक्षे  <b>परिमाणान्तस्यासंज्ञाशाणयोः</b> <a href="7.3.17.html">7.3.17</a> इति उत्तरपदवृद्धिः भवति ।                                             </p>
</li>
<li>
<p>द्वयोः शतमानयोः क्रीतम् द्विशतमानम् द्विशातमानम् वा ।     </p>
</li>
</ol>
<h2>Kashika</h2>
<hr />
<p>index: 5.1.29
sutra: विभाषा कार्षापणसहस्राभ्याम्</p>
<hr />
<p>अध्यर्धपूर्वाद् द्विगोश्च कार्षापणसहस्रान्तातुत्तरस्य आर्हीयप्रत्ययस्य विभाषा लुग् भवति। पूर्वेण लुकि नित्य प्राप्ते विकल्प्यते। अध्यर्धकार्षापणम्, अध्यर्धकार्शापणिकम्। द्विकार्षापणम्, द्विकार्षापणिकम्। औपसङ्ख्यानिकस्य टिठनो लुक्। अलुक्पक्षे च प्रतिरादेशो विकल्पितः। अध्यर्धप्रतिकम्। द्विप्रतिकम्। त्रिप्रतिकम्। सहस्रात् अध्यर्धसहस्रम्, अध्यर्धसाहस्रम्। द्विसहस्रम्, द्विसाहस्रम्। अलुक्पक्षे सङ्ख्यायाः संवत्सरसङ्ख्यस्य च इत्युत्तरपदवृद्धिः। सौवर्णशतमानयोरुपसङ्ख्यानम्। अध्यर्धसुवर्णम्, अध्यर्धसौवर्णिकम्। द्विसुवर्णम्, द्विसौवर्णिकम्। अध्यर्धशतमानम्, अध्यर्धशातमानम्। द्विशतमानम्, द्विशातमानम्। परिमाणान्तस्य इत्युत्तरपदवृद्धिः।</p>
<h2>Siddhanta Kaumudi</h2>
<hr />
<p>index: 5.1.29
sutra: विभाषा कार्षापणसहस्राभ्याम्</p>
<hr />
<p>लुग्वा स्यात् । अध्यर्धकार्षाणम् । अध्यर्धकार्षापणिकम् । द्विकार्षापणम् । औपसंख्यानिकस्यटिठनो लुक् । पक्षेऽध्यर्धप्रतिकम् । द्विप्रतिकम् । अध्यर्धसहस्रम् । अध्यर्धसाहस्रम् । द्विसहस्रम् । द्विसाहस्रम् ॥</p>
<h2>Balamanorama</h2>
<hr />
<p>index: 5.1.29
sutra: विभाषा कार्षापणसहस्राभ्याम्</p>
<hr />
<p><b>विभाषा कार्षापणसहस्राभ्याम्</b> - विभाषा । लुग्वेति ।आर्हीयस्ये॑ति शेषः । औपसंख्यानिकस्येति.॒कार्षापणाट्ठिन् वक्तव्यः॑ इत्युक्तस्येत्यर्थः । अध्यर्धप्रतिकमिति । प्रत्यादेशस्य टिठन्संनियोगशिष्टत्वात्प्रत्यादेशपक्षे टिठनो न लुगिति भावः । अध्यर्धसहरुआमिति ।शतमाने॑ति विहितस्याऽणो लुक् । लुगभावे तुसङ्ख्यायाः संवत्सरसङ्ख्यस्य चे॑त्युत्तरपदवृद्धिः । </p>
<h2>Padamanjari</h2>
<hr />
<p>index: 5.1.29
sutra: विभाषा कार्षापणसहस्राभ्याम्</p>
<hr />
<p>अध्यर्धसहस्रमिति।'शतमानविशतिक'  इति विहितस्याणो लक्, अलुक्पक्षे'संख्यायाः संवत्सरसंख्यस्य च'  इत्युतरपदवृद्धिः, इदानीमेव ह्युक्तम् - ठध्यर्धशब्दः संख्यैवऽ इति। अध्यर्धसुवर्णमिति। ठञो लुग्, न तु ठकः, आर्हादित्यत्र क्रियानिमितकस्य परिमाणस्य ग्रहणाद्। येषां तु रूढिपरिमाणस्य तत्र ग्रहणम्, तन्मते ठको लुक्। अध्यर्द्धसौवर्णिकमिति। परिमाणान्तस्येत्युतरपदवृद्धिः, तत्र ह्युन्मानस्यापि ग्रहणम्; शाणप्रतिषेधात्। अध्यर्द्धे कार्षापणस्य, द्विगौ सहस्रस्येत्येवमत्र यथासंख्यं नेष्यते॥</p></div>