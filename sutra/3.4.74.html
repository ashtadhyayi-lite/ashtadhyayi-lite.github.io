<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="3.4.73.html">
            <button class="muted-button">Prev 3.4.73</button>
        </a>
        <a href="3.4.75.html">
            <button class="muted-button">Next 3.4.75</button>
        </a>
        </nav><h2>Kashika</h2>
<hr />
<p>index: 3.4.74
sutra: भीमादयोऽपादाने</p>
<hr />
<p>भीमादयः शब्दा अपादाने निपात्यन्ते। उणादिप्रत्ययान्ता एते, इषियुधीन्धिदसिश्याधूसूभ्यो मक्, भियष्षुक् ग्रस्वश्च इत्येवमादयः। <em>ताभ्यामन्यत्रोणादयः</em> [[3.4.75]] इति पर्युदासे प्राप्ते निपातनमारभ्यते। भीमः। भीष्मः। भयानकः। वरुः। भूमिः। रजः। संस्कारः। संक्रन्दनः। प्रपतनः। समुद्रः। स्रुचः। स्रुक्। खलतिः।</p>
<h2>Siddhanta Kaumudi</h2>
<hr />
<p>index: 3.4.74
sutra: भीमादयोऽपादाने</p>
<hr />
<p>भीमः । भीष्मः । प्रस्कन्दनः । प्ररक्षः । मूर्खः । खलतिः ॥</p>
<h2>Padamanjari</h2>
<hr />
<p>index: 3.4.74
sutra: भीमादयोऽपादाने</p>
<hr />
<p>उणादिप्रत्ययान्ता एत इति । बाहुल्यादेतदुक्तम्, प्रस्कन्दनप्रपतनयोरप्यौणादिकत्वात् । ताभ्यामन्यत्रोणादय इति पर्युदासे प्राप्त इति । यद्यप्यसत्यस्मिन्सूत्रेऽपादानस्य प्रकृतत्वाताभ्यामिति निर्देशो नोपपद्यो तथाप्ययमर्थस्तावतत्र वक्तव्यः - ततोऽपादानाच्चान्यत्रोणादय इति, ततश्च स्यादेव पर्युदास इत्यर्थः ॥</p></div>