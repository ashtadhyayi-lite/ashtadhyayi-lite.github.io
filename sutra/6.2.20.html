<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="6.2.19.html"><button class="muted-button">Prev 6.2.19</button></a>
        <a href="6.2.21.html"><button class="muted-button">Next 6.2.21</button></a>
        </nav><h2>Kashika</h2>
<hr />
<p>index: 6.2.20
sutra: वा भुवनम्</p>
<hr />
<p>पतिशब्दे उत्तरपदे ऐश्वर्यवाचिनि तत्पुरुष समासे भुवनशब्दः पूर्वपदं वा प्रकृतिस्वरम् भवति। भुवनपतिः, भुवनपतिः। पूर्वपदप्रकृतिस्वरपक्षे आदिरुदात्तः। रञ्जेः क्युनिति वर्तमाने भुसूधूभ्रास्जिभ्यश् छन्दसि इति क्युन्प्रत्ययान्तो भुवनशब्दः आद्युदात्तो व्युत्पादितः। कथं भुवनपतिरादित्यः इति? <b>उणादयो बहुलम्</b> <a href="3.3.1.html">3.3.1</a> इति बहुलवचनाद् भषायामपि प्रयुज्यते।</p>
<h2>Siddhanta Kaumudi</h2>
<hr />
<p>index: 6.2.20
sutra: वा भुवनम्</p>
<hr />
<p>उक्तविषये । भुवनपतिः भूसूधूभ्रस्जिभ्यः &lt;{उ238}&gt; इति क्युन्नन्तो भुवनशब्दः ।</p>
<h2>Padamanjari</h2>
<hr />
<p>index: 6.2.20
sutra: वा भुवनम्</p>
<hr />
<p>भुवनशब्दो भाषायां बहुलवचनात्साधुः ॥</p></div>