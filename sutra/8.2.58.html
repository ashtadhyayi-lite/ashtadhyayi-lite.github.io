<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.2.57.html"><button class="muted-button">Prev 8.2.57</button></a>
        <a href="8.2.59.html"><button class="muted-button">Next 8.2.59</button></a>
        </nav><br><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a href="#">Up</a>
<hr />
<p>index: 8.2.58
sutra: वित्तो भोगप्रत्यययोः</p>
<hr />
<p>वित्तः इति विदेर्लाभार्थातुत्तरस्य क्तस्य नत्वाभावो निपात्यते भोगे प्रत्यये च अभिधेये। वित्तमस्य बहु। धनमस्य बहु इत्यर्थः। धनं हि भुज्यते इति भोगोऽभिधीयते। प्रत्यये वित्तोऽयं मनुष्यः। प्रतीतः इत्यर्थः। प्रतीयते इति प्रत्ययः। भोगप्रत्यययोः इति किम्? विन्नः।</p>
<h2 id="kaumudi">Siddhanta Kaumudi</h2><a href="#">Up</a>
<hr />
<p>index: 8.2.58
sutra: वित्तो भोगप्रत्यययोः</p>
<hr />
<p>विन्दतेर्निष्ठातस्य निपातोऽयं भोग्ये प्रतीते चार्थे । वित्तं धनम् । वित्तः पुरुषः । अनयोः किम् । विन्न । विभाषा गमहन -&lt;{SK3099}&gt; इति क्वसौ वेट्त्वादिह नेट् ॥</p>
<h2 id="balamanorama">Balamanorama</h2><a href="#">Up</a>
<hr />
<p>index: 8.2.58
sutra: वित्तो भोगप्रत्यययोः</p>
<hr />
<p><b>वित्तो भोगप्रत्यययोः</b> - वित्तो भोग । भुज्यत इति भोगः —  भोग्यम् । प्रतीयते इति प्रत्ययः —  प्रख्यातः । अत्र विन्दतेरेव ग्रहणमिति भाष्ये स्पष्टम् । तदाह —  विदन्तेरिति । निपातोयमिति । 'नुदविदोन्दे' ति प्राप्तस्य पाक्षिकनत्वस्य अभावनिपातनमित्यर्थः । तस्य भोगप्रत्यययोः कदाऽपि नत्वं नेत्यर्थः । प्रतीते इति । प्रख्याते इत्यर्थः । वित्तः पुरुष इति । प्रख्यात इत्यर्थः । विन्न इति । लब्धश्चोरादिरित्यर्थः । अत्रयस्य विभाषे॑ति इण्निषेदमुपपादयति —  विभाषा गमेति । 'एकाच' इति निषेधाच्चेत्यपि बोध्यम् । </p>
<h2 id="padamanjari">Padamanjari</h2><a href="#">Up</a>
<hr />
<p>index: 8.2.58
sutra: वित्तो भोगप्रत्यययोः</p>
<hr />
<p>लाभार्थादिति । ज्ञानार्थादिटा भाव्यम् । सताविचारणार्थयोरपि न भोगप्रत्यययोर्वृत्तिः सम्भवतीति भावः । कथं पुनर्भोगे निपात्यमानो वितशब्दो धने भवति ? इत्यत आह - धनं हीति । कर्मसाधनः सूत्रे भोगशब्द इत्यर्थः । एतेन'प्रत्ययः'  इति व्याख्यातम् । विन्न इति ।'विभाषा गमहनविदविशाम्'  इति तौदादिकस्य क्वसौ विकल्पितेटत्वाद्'यस्य विभाषा'  इति निष्ठायामिठ्प्रतिषेधः ॥</p></div>