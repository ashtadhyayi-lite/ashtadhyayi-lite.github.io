<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.4.70.html">
            <button class="muted-button">Prev 1.4.70</button>
        </a>
        <a href="1.4.72.html">
            <button class="muted-button">Next 1.4.72</button>
        </a>
        </nav><h2>Kashika</h2>
<hr />
<p>index: 1.4.71
sutra: तिरोऽन्तर्द्धौ</p>
<hr />
<p>अन्तर्धिः व्यवधानम्। तत्र तिरःशब्दो गतिसंज्ञो भवति। तिरोभूय। तिरोभूतम्। यत् तिरोभवति। अन्तर्धौ इति किम्? तिरो भूत्वा स्थितः। पार्श्वतो भूत्वा इत्यर्थः।</p>
<h2>Siddhanta Kaumudi</h2>
<hr />
<p>index: 1.4.71
sutra: तिरोऽन्तर्द्धौ</p>
<hr />
<p>तिरोभूय ॥ </p>
<h2>Balamanorama</h2>
<hr />
<p>index: 1.4.71
sutra: तिरोऽन्तर्द्धौ</p>
<hr />
<p><em>विभाषा कृञि</em> - विभाषा कृञि । कृञि प्रयुज्यमाने तिरसित्यव्ययं गतिसंज्ञं वा स्यादित्यर्थः । तिरस्कृत्य तिरः कृत्येति । गतिसंज्ञापक्षे गतिसमासे क्त्वो ल्यप् ।तिरसोऽन्यतरस्या॑मिति सत्वविकल्पः । तिरः कृत्वेति । गतित्वाऽभावपक्षे सत्वमपि न भवति, तद्विधौ गतिग्रहणानुवृत्तेरित्याहुः । केचित्तु तिरस्कार इति परिभवे प्रयोगदर्शनात्सत्वविधौ गतिग्रहणं नानुवर्तयन्ति । </p>
<h2>Padamanjari</h2>
<hr />
<p>index: 1.4.71
sutra: तिरोऽन्तर्द्धौ</p>
<hr />
<p>तिरोभूयेति। समासकृत्स्वरौ प्रयोजनम्। तिरोभूतमिति। भवतेरकर्मकत्वात्कर्तरि क्तः'गतिरनन्तरः'  इत्यत्र च कर्मणीति वर्तते, तस्मात् समासथाथादिस्वरावत्र प्रयोजनम्। तिरो भूत्वेति। पार्श्वतो भूत्वेत्यर्थः॥</p></div>