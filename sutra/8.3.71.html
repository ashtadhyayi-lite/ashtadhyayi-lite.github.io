<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.70.html"><button class="muted-button">Prev 8.3.70</button></a>
        <a href="8.3.72.html"><button class="muted-button">Next 8.3.72</button></a>
        </nav><h2>Kashika</h2>
<hr />
<p>index: 8.3.71
sutra: सिवादीनां वाऽड्व्यवायेऽपि</p>
<hr />
<p>अनन्तरसूत्रे सिवुसहसुट्स्तुस्वञ्जाम् इति सिवादयः। सिवादीनामड्व्यवायेऽपि परिनिविभ्यः उत्तरस्य सकारस्य वा मूर्धन्यो भवति। तथा चिअवोदाहृतम्।</p>
<h2>Siddhanta Kaumudi</h2>
<hr />
<p>index: 8.3.71
sutra: सिवादीनां वाऽड्व्यवायेऽपि</p>
<hr />
<p>परिनिविभ्यः परेषां सिवादीनां सस्य षो वा स्यादड्व्यवायेऽपि । पर्यसहत । पर्यषहत ।{$ {!853 रमु!} क्रीडायाम्$} । रेमे । रेमिषे । रन्ता । रंस्यते । रंसीष्ट । अरंस्त ॥  अथ कसन्ताः परस्मैपदिनः ।{$ {!854 षद्लृ!} विशसणगत्यवसादनेषु$} ॥</p>
<h2>Balamanorama</h2>
<hr />
<p>index: 8.3.71
sutra: सिवादीनां वाऽड्व्यवायेऽपि</p>
<hr />
<p><b>सिवादीनां वाऽड्व्यवायेऽपि</b> - सिवादीनां । 'परिनिविभ्य' इति सूत्रादुत्तरमिदं सूत्रम् । तदाह — परिनिविभ्यः परेषामिति ।सिवुसहसुट्स्तुस्वञ्जा॑मिति शेषः । रमु इति । नाऽयमुदिदिति माधवः । केचित्तु उदितं मत्वाउदितो वे॑ति क्त्वायामिड्विकल्पमिच्छन्ति । अनिट्कोऽयम् । लिटि क्रादिनियमादिट् । तदाह — रेमिषे इति । अथ कसन्ता इति । 'कस गतौ' इत्येतत्पर्यन्ता इत्यर्थः । षद्लृधातुः षोपदेशोऽनिट्कश्च । </p>
<h2>Padamanjari</h2>
<hr />
<p>index: 8.3.71
sutra: सिवादीनां वाऽड्व्यवायेऽपि</p>
<hr />
<p>सिवादयः प्रत्यासतेः पूर्वसूत्रे सन्निविष्टा गृह्यन्ते । अभ्यत्रविभाषेयम्, स्तुस्वञ्ज्योः'प्राक् सिताद्'  इति प्राप्ते, इतरेषामप्राप्ते ॥</p></div>