<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.49.html">
            <button class="muted-button">Prev 4.4.49</button>
        </a>
        <a href="4.4.51.html">
            <button class="muted-button">Next 4.4.51</button>
        </a>
        </nav><h2>Kashika</h2>
<hr />
<p>index: 4.4.50
sutra: अवक्रयः</p>
<hr />
<p>तस्य इत्येव। षष्ठीसमर्थातवक्रय इत्येतस्मिन्नर्थे ठक् प्रत्ययो भवति। अवक्रीणितेऽनेन इति अवक्रयः पिण्डकः उच्यते। शुल्कशालायाः अवक्रयः औल्कशालिकः। आकरिकः। आपणिकः। गौल्मिकः। ननु अवक्रयोऽपि धर्म्यम् एव? न एतदस्ति। लोकपीडया धर्मतिक्रमेण अप्यवक्रयो भवति।</p>
<h2>Siddhanta Kaumudi</h2>
<hr />
<p>index: 4.4.50
sutra: अवक्रयः</p>
<hr />
<p>षष्ठ्यन्ताट्ठक् स्यादवक्रयेऽर्थे । आपणस्यावक्रय आपणिकः । राजग्राह्यं द्रव्यमवक्रयः ॥</p>
<h2>Balamanorama</h2>
<hr />
<p>index: 4.4.50
sutra: अवक्रयः</p>
<hr />
<p><em>अवक्रयः</em> - अवक्रयः । तस्येत्यनुवर्तते । तदाह — षष्ठन्तादिति । </p>
<h2>Padamanjari</h2>
<hr />
<p>index: 4.4.50
sutra: अवक्रयः</p>
<hr />
<p>अवक्रीयतेऽनेनेत्यवक्रय इति । क्रयो नाम उ स्वद्रव्यत्यागेन परद्रव्यस्वीकरणम्, तस्यावमत्वमवशब्दो द्योतयति । वाणिज्यार्थं तैलधान्यादिकं देशान्तरं नयताऽस्मिन् शुल्कस्थाने प्रतिभारमेतावद् देयमिति तद्देशादिपतिना यत्कल्पितं सोऽवक्रयः, पिण्डक इति चोच्यते । तत्र स्वद्रव्यमेव दत्वा स्वद्रव्यमेव स्वीक्रियते इत्ययमवक्रयो भवति, न तु मुख्यः । नन्वित्यादि । अवक्रयस्याप्यनादिप्रवृतत्वादिति भावः । लोकपीडयेति । अर्थलोभेन धर्मातिक्रमेण धर्मापेतत्वं दर्शयति ॥</p></div>