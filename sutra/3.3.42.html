<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="3.3.41.html"><button class="muted-button">Prev 3.3.41</button></a>
        <a href="3.3.43.html"><button class="muted-button">Next 3.3.43</button></a>
        </nav><h2 class="title">संघे चानौत्तराधर्ये</h2><p class="sname"><font color=blue>3-3-42 सङ्घे च अनौत्ताराधर्ये</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">धातोः</font> <font color="Brown">कृत्</font> <font color="Coral">क्रियायां क्रियार्थायाम्</font> <font color="RoyalBlue">भावे</font> <font color="Magenta">अकर्तरि च कारके सञ्ज्ञायाम्</font> <font color="DeepPink">चेः</font> <font color="ForestGreen">आदेः च कः</font> <BR>
</p><ul><li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#padamanjari">Padamanjari</a></li>
</ul><h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 3.3.42
sutra: संघे चानौत्तराधर्ये</p>
<hr />
<p>चेः इत्येव। प्राणिनां समुदायः सङ्घः। स च द्वाभ्यां प्रकाराभ्यां भवति। एकधर्मसमावेशेन, औत्तराधर्येण वा। तत्र औत्तराधर्यपर्युदासादितरो गृह्यते। सङ्घे वाच्ये चिनोतेर्धातोः घञ् प्रत्ययो भवति आदेश्च कः। भिक्षुकनिकायः। ब्राह्मणनिकायः। वैयाकरणनिकायः। अनौत्तराधर्ये इति किम्? सूकरनिचयः। प्राणिविषयत्वात् सङ्घस्य इह न भवति। कृताकृतसमुच्चयः। प्रमाणसमुच्चयः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 3.3.42
sutra: संघे चानौत्तराधर्ये</p>
<hr />
<p>चेर्घञ् आदेश्च कः । भिक्षुनिकायः । प्राणिनां समूहः सङ्घः । अनौत्तराधर्ये किम् । सूकरनिचयः । सङ्घे किम् । ज्ञानकर्मसमुच्चयः ॥</p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 3.3.42
sutra: संघे चानौत्तराधर्ये</p>
<hr />
<p>प्राणिनां समुदायः सङ्घ इति ।'सङ्गोद्घौ गणप्रशंसयोः'  इति गणमात्रे निपातितोऽपि सङ्घशब्दः प्राणिनामेव समुदाये रूढ इति भावः । एकधर्मसमावेशेनेति । एकधर्मोऽनुगतः । औतराधर्येणेति । उतरे चाधरे चोतराधराः, तेषां भाव औतराधर्यम् । सूकरनिचय इति । स्तनपानाय यदोतराधरभावेन शेरते तदेदं प्रत्युदाहरणम्, यदा तु भिक्षुवत्पृथक्पृथगेव तिष्ठन्ति, तदेदमुदाहरणमेव भवति ॥</p></div>