<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="5.1.31.html"><button class="muted-button">Prev 5.1.31</button></a>
        <a href="5.1.33.html"><button class="muted-button">Next 5.1.33</button></a>
        </nav><h2>Sandhi Samaasa Split</h2>
<hr />
<p>index: 5.1.32
sutra: विंशतिकात् खः</p>
<hr />
<p>आ-अर्हात् विंशतिकात् अध्यर्धपूर्वद्विगोः खः</p>
<h2>Neelesh Sanskrit Brief</h2>
<hr />
<p>index: 5.1.32
sutra: विंशतिकात् खः</p>
<hr />
<p>सर्वेषु आर्हीय-अर्थेषु 'विंशतिक'शब्दस्य विषये तद्धितार्थे विहितात् अध्यर्धपूर्व/द्विगुसमासात् ख-प्रत्ययः भवति । </p>
<h2>Neelesh Sanskrit Detailed</h2>
<hr />
<p>index: 5.1.32
sutra: विंशतिकात् खः</p>
<hr />
<p>'विंशतिक' शब्दस्य विषये तद्धितार्थे विहितः यः अध्यर्धपूर्वसमासः द्विगुसमासः वा, तस्मात् आर्हीयेषु अर्थेषु ख-प्रत्ययः भवति ।</p>
<ol>
<li>द्वौ विंशतिकौ परिमाणम्  अस्य तत् -</li>
</ol>
<p>द्वि + विंशतिक  + ख</p>
<p>→ द्विविंशतिक + ईन [<b>आयनेयीनीयियः फढखच्छघां प्रत्ययादीनाम्</b> <a href="7.1.2.html">7.1.2</a> इति ईन-आदेशः]</p>
<p>→ द्विविंशतिक् + ईन [<b>यस्येति च</b> <a href="6.4.148.html">6.4.148</a> इति अकालोपः]</p>
<p>→ द्विविंशतिकीन ।</p>
<p>तथैव -           </p>
<ol>
<li>
<p>अध्यर्धम्  विंशतिकम्  परिमाणमस्य तत् अध्यर्धविंशतिकीनम् ।         </p>
</li>
<li>
<p>त्रिभिः विंशतिकाभिः क्रीतम्  तत् त्रिविंशतिकीनम् ।    </p>
</li>
</ol>
<p>ज्ञातव्यम् - </p>
<ol>
<li>
<p>'विंशतिक' अयम् शब्दः संज्ञावाचकः अस्ति । कस्यचन परिमाणस्य संज्ञा इयम् । <b>विंशतित्रिंशद्भ्यां ड्वुन्नसंज्ञायाम्</b> <a href="5.1.24.html">5.1.24</a> इत्यनेन अयं शब्दः सिद्ध्यति । अस्य शब्दस्य विषये <b>शतमानविंशतिकसहस्रवसनादण्</b> <a href="5.1.27.html">5.1.27</a> इत्यनेन अण्-प्रत्ययविधानम् क्रियते । अध्यर्धपूर्वसमासस्य तथा द्विगुसमासस्य विषये तद् बाधित्वा अनेन सूत्रेण ख-प्रत्ययः विधीयते ।                       </p>
</li>
<li>
<p>द्विगुसमासस्य विषये आर्हीय-प्रत्ययस्य <b>अध्यर्धपूर्वद्विगोर्लुगसंज्ञायाम्</b> <a href="5.1.28.html">5.1.28</a> इत्यनेन वस्तुतः लुक्-भवति । परन्तु अत्र निर्देशसामर्थ्यात् लुकं बाधित्वा ख-प्रत्ययः क्रियते । </p>
</li>
</ol>
<h2>Kashika</h2>
<hr />
<p>index: 5.1.32
sutra: विंशतिकात् खः</p>
<hr />
<p>अध्यर्धपूर्वात् प्रातिपदिकाद् द्विगोश्च विंशतिकशब्दान्तातार्हीयेष्वर्थेषु खः प्रत्ययो भवति। अध्यर्धविंशैकीनम्। द्विविंशतिकीनम्। त्रिविंशतिकीनम्। विधानसामर्थ्यातस्य लुक् न भवति।</p>
<h2>Siddhanta Kaumudi</h2>
<hr />
<p>index: 5.1.32
sutra: विंशतिकात् खः</p>
<hr />
<p>अध्यर्धपूर्वाद्द्विगोरित्येव । अध्यर्धविंशतिकीनम् । द्विविंशतिकीनम् ॥ </p>
<h2>Balamanorama</h2>
<hr />
<p>index: 5.1.32
sutra: विंशतिकात् खः</p>
<hr />
<p><b>विंशतिकात् खः</b> - विशतिकात्खः । अद्यर्धपूर्वाद्द्विगोरित्येवेति । पूर्वसूत्रयोरध्यर्धपूर्वादित्यस्याऽसंभवाद्द्विगोरित्यस्य प्रयोजनाऽभावादननुवृत्तावपि इह तदनुवर्तत इति भावः । अध्यर्थविंशतिकीनमिति । अध्यर्धर्विंशत्या क्रीतमध्यर्थविंशतिकम् ।विशतितिंरशद्भ्या॑मिति योगविभागात्कन् । अध्यर्थविंशतिकेन क्रीतमिति विग्रहः । द्विविंशतिकीनमिति । द्वाभ्यां विंशतिकाभ्यां क्रीतमिति विग्रहः । </p></div>