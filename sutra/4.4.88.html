<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.87.html">
            <button class="muted-button">Prev 4.4.87</button>
        </a>
        <a href="4.4.89.html">
            <button class="muted-button">Next 4.4.89</button>
        </a>
        </nav><h2>Kashika</h2>
<hr />
<p>index: 4.4.88
sutra: मूलमस्याबर्हि</p>
<hr />
<p>मुलशब्दात् प्रथमासमर्थादावर्हि इत्येवमुपाधिकादस्य इति षष्ठ्यर्थे यत् प्रत्ययो भवति। मूलम् एषामावर्हि मूल्या माषाः। मूल्या मुद्गाः। वृहू उद्यमने। येषां मूलमावृह्यते उत्पाट्यते ते मूल्याः, सुष्ठु निष्पन्नाः। मूलोत्पाटनेन विना सङ्ग्रहीतुं न शक्यन्ते इत्यर्थः।</p>
<h2>Siddhanta Kaumudi</h2>
<hr />
<p>index: 4.4.88
sutra: मूलमस्याबर्हि</p>
<hr />
<p>आबर्हणमाबर्ह उत्पाटनं तदस्यास्तीत्याबर्हि । मूलमाबर्हि येषां ते मूल्या मुद्गाः ॥</p>
<h2>Balamanorama</h2>
<hr />
<p>index: 4.4.88
sutra: मूलमस्याबर्हि</p>
<hr />
<p><em>मूलमस्याबर्हि</em> - मूलमस्याबर्हि । आबर्हणमिति । उत्पाटनमित्यर्थः । उपसर्गवशात् 'बृहूउद्यमने' इति धातोरुत्पाठने वृत्तिः । मूल्या मुद्गा इति । मूलत उत्पाटनीया इत्यर्थः । </p>
<h2>Padamanjari</h2>
<hr />
<p>index: 4.4.88
sutra: मूलमस्याबर्हि</p>
<hr />
<p>प्रथमासमर्थादिति । द्वितीयाया निमिताभावान्निर्देशादेव प्रथमैव भवतीति भावः ।'वृहू उद्यमने' , वादिरयं न बादिः । दृश्यते हि ठुद्वृह रक्षः सहमूलमिन्द्र ह्यस्मुष्मिक् प्रवृहाणऽ,'तद्ववर्हात्मनोदेवा'  इति च आवर्हणमावर्हःऊत्पाटनम्, आवर्होऽस्यास्तीत्यावर्हि, सुष्ठुअ पक्वा न शक्यन्ते संग्रहीतुम् । मध्यतो लूयमाने कोशस्था अपि यस्यामवस्थायां पतेयुस्तामवस्थां प्राप्ता इत्यर्थः ॥</p></div>