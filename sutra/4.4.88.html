<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <style>
    .sname {
        text-align: center;
        font-size: 18pt;
        font-family: Noto Sans Devanagari;
    }
    .dev,p {
        font-family: Noto Sans Devanagari;
    }
    </style>
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="4.4.87.html"><button class="muted-button">Prev 4.4.87</button></a>
        <a href="4.4.89.html"><button class="muted-button">Next 4.4.89</button></a>
        </nav><h2 class="dev">मूलमस्याबर्हि</h2><p class="sname"><font color=blue>4-4-88 मूलम् अस्य आबर्हि</font> <font color="DeepPink"> प्रत्ययः</font> <font color="ForestGreen">परः च</font> <font color="Red">आद्युदात्तः च</font> <font color="Maroon">तद्धिताः</font> <font color="Brown">समर्थानां प्रथमात् वा</font> <font color="Coral">यत्</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 4.4.88
sutra: मूलमस्याबर्हि</p>
<hr />
<p>'मूलमस्य आबर्हि' (इति) समर्थानाम् प्रथमात् परः यत् प्रत्ययः</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 4.4.88
sutra: मूलमस्याबर्हि</p>
<hr />
<p>'अस्य मूलमाबर्हि (= निष्कासनयोग्यम्)' अस्मिन् अर्थे  प्रथमासमर्थात् 'मूल'शब्दात् मूलस्य वृक्षम् निर्देशयितुम् यत्-प्रत्ययः भवति । </p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 4.4.88
sutra: मूलमस्याबर्हि</p>
<hr />
<p>मुलशब्दात् प्रथमासमर्थादावर्हि इत्येवमुपाधिकादस्य इति षष्ठ्यर्थे यत् प्रत्ययो भवति। मूलम् एषामावर्हि मूल्या माषाः। मूल्या मुद्गाः। वृहू उद्यमने। येषां मूलमावृह्यते उत्पाट्यते ते मूल्याः, सुष्ठु निष्पन्नाः। मूलोत्पाटनेन विना सङ्ग्रहीतुं न शक्यन्ते इत्यर्थः।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 4.4.88
sutra: मूलमस्याबर्हि</p>
<hr />
<p>आबर्हणमाबर्ह उत्पाटनं तदस्यास्तीत्याबर्हि । मूलमाबर्हि येषां ते मूल्या मुद्गाः ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 4.4.88
sutra: मूलमस्याबर्हि</p>
<hr />
<p>आदौ 'आबर्हि' इति किम् तत् पश्यामः -   'बृहूँ (उद्यमने)' इति तुदादिगणस्य धातुः । 'आङ्'-उपसर्गेण सह अस्य प्रयोगः क्रियते चेत् 'आ + बृह्' इत्यस्य अर्थः 'उत्पाटनम् / निर्मूलनम् (uprooting) । 'आ + बृह्' धातोः भावे घञ्-प्रत्ययं कृत्वा अग्रे मतुबर्थे इनि-प्रत्यये कृते 'आबर्हिन्' इति प्रातिपदिकम् सिद्ध्यति । 'यस्य निर्मूलनम् (भूमेः निष्कासनम्) क्रियते', तत् 'आबर्हि' अनेन विशेषणेन सम्बुद्ध्यते । ('आबर्हि' इति आबर्हिन्-इत्यस्य नपुंसकलिङ्गस्य प्रथमैकवचनम्)।</p>
<p>अतः अस्य सूत्रस्य अर्थः अयम् - 'अस्य वृक्षस्य मूलमाबर्हणम् कर्तुम् योग्यमस्ति' अस्मिन् अर्थे 'अस्य वृक्षस्य मूलमाबर्हि अस्ति' इति वाक्यं प्रयुज्यते । अस्यां स्थितौ तस्य वृक्षस्य निर्देशार्थम् 'मूल'शब्दात् यत्-प्रत्ययः भवति । उदाहरणद्वयम् पश्यामश्चेत् स्पष्टं भवेत् ।</p>
<ol>
<li>
<p>'एते माषाः पक्वाः, एतेषाम् मूलस्य आबर्हणम् कर्तव्यम्' अस्मिन् अर्थे 'माषानाम् मूलमाबर्हि अस्ति' इति प्रयोगः क्रियते । अस्यां स्थितौ मूल-शब्दात् यत्-प्रत्ययविधानम् वर्तमानसूत्रेण भवति । मूल + यत् → मूल । येषाम् मूलमाबर्हि ते मूल्याः माषाः ।</p>
</li>
<li>
<p>तथैव, 'एते मुद्गाः मूलम् गृहीत्वा उत्पाटितव्याः' अस्मिन् अर्थे मूल-शब्दात् यत्-प्रत्ययविधानम् क्रियते । येषम् मूलमाबर्हि ते मुद्गाः मूल्याः मुद्गाः ।</p>
</li>
</ol>
<p>ज्ञातव्यम् - काशिकायामस्य सूत्रस्य निर्देशः 'मूलमस्य आवर्हि' इति कृतः अस्ति । 'बृहूँ' धातुम् यावत् एव 'वृहूँ (उद्यमने)' इत्यपि धातुः धातुपाठे दृश्यते, तस्य अयम् निर्देशः । द्वयोः अपि अर्थः समानः एव । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 4.4.88
sutra: मूलमस्याबर्हि</p>
<hr />
<p><b>मूलमस्याबर्हि</b> - मूलमस्याबर्हि । आबर्हणमिति । उत्पाटनमित्यर्थः । उपसर्गवशात् 'बृहूउद्यमने' इति धातोरुत्पाठने वृत्तिः । मूल्या मुद्गा इति । मूलत उत्पाटनीया इत्यर्थः । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 4.4.88
sutra: मूलमस्याबर्हि</p>
<hr />
<p>प्रथमासमर्थादिति । द्वितीयाया निमिताभावान्निर्देशादेव प्रथमैव भवतीति भावः ।'वृहू उद्यमने' , वादिरयं न बादिः । दृश्यते हि ठुद्वृह रक्षः सहमूलमिन्द्र ह्यस्मुष्मिक् प्रवृहाणऽ,'तद्ववर्हात्मनोदेवा'  इति च आवर्हणमावर्हःऊत्पाटनम्, आवर्होऽस्यास्तीत्यावर्हि, सुष्ठुअ पक्वा न शक्यन्ते संग्रहीतुम् । मध्यतो लूयमाने कोशस्था अपि यस्यामवस्थायां पतेयुस्तामवस्थां प्राप्ता इत्यर्थः ॥</p></div>