<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="5.3.5.html">
            <button class="muted-button">Prev 5.3.5</button>
        </a>
        <a href="5.3.7.html">
            <button class="muted-button">Next 5.3.7</button>
        </a>
        </nav><h2>Kashika</h2>
<hr />
<p>index: 5.3.6
sutra: सर्वस्य सोऽन्यतरस्यां दि</p>
<hr />
<p>सर्वस्य स इत्ययमादेशो भवति प्राग्दिशीये दकारादौ प्रत्यये परतोऽन्यतरस्याम्। सर्वदा। सदा। प्राग्दिशीये इत्येव, सर्वं ददातीति सर्वदा ब्राह्मणी।</p>
<h2>Siddhanta Kaumudi</h2>
<hr />
<p>index: 5.3.6
sutra: सर्वस्य सोऽन्यतरस्यां दि</p>
<hr />
<p>प्राद्गिशीये दकारादौ प्रत्यये परे सर्वस्य सो वा स्यात् ॥</p>
<h2>Laghu Siddhanta Kaumudi</h2>
<hr />
<p>index: 5.3.6
sutra: सर्वस्य सोऽन्यतरस्यां दि</p>
<hr />
<p>दादौ प्राग्दिशीये सर्वस्य सो वा स्यात्। सर्वस्मिन् काले सदा सर्वदा। अन्यदा। कदा। यदा। तदा। काले किम्? सर्वत्र देशे॥</p>
<h2>Balamanorama</h2>
<hr />
<p>index: 5.3.6
sutra: सर्वस्य सोऽन्यतरस्यां दि</p>
<hr />
<p><em>सर्वस्य सोऽन्यतरस्यां दि</em> - सर्वस्य सो । 'दि' इति सप्तम्येकवचनं प्राग्दिशीयविशेषणम् ।यस्मिन्विधि॑रिति तदादिविधिः । तदाह — प्राग्दिशीये दकाराविति । सदा इत्युदाहरणम् । </p>
<h2>Padamanjari</h2>
<hr />
<p>index: 5.3.6
sutra: सर्वस्य सोऽन्यतरस्यां दि</p>
<hr />
<p>'दि'  इति दकारदियं सप्तमी, तत्र'यस्मिन् विधिः'  इति तदादेर्ग्रहणं विज्ञायत इत्याह - दकारादौ प्रत्यये परत इति। सर्वदा ब्राह्मणीति। किमर्थं स्त्रीलिङ्गोपन्यासः ? यो हि मन्यते - दीति दाशब्दादियं सप्तमी न तु दकारात्, तत्र क्त्वो ल्यप्,'हलः' 'श्नः'  इत्यादिवदातो लोप इति, तं प्रति दाशब्दः प्रत्युदाहृतः। एवमपि लाक्षणिकत्वादत्र दाशब्दस्य न भविष्यति ? एवं विजन्तमेतद् द्रष्टव्यम्, एवं च कृत्वा पुंल्लिङ्गमप्युदाहरणं भवत्येव ॥</p></div>