<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
    <link rel="stylesheet" type="text/css" href="/custom.css">
</head>
<div class="small-container"><nav>
        <br>
        <a href="/"><button class="muted-button">Home</button></a>
        <a href="8.3.20.html"><button class="muted-button">Prev 8.3.20</button></a>
        <a href="8.3.22.html"><button class="muted-button">Next 8.3.22</button></a>
        </nav><h2 class="title">उञि च पदे</h2><p class="sname"><font color=blue>8-3-21 उञि च पदे</font> <font color="DeepPink"> पदस्य</font> <font color="ForestGreen">पूर्वत्र असिद्धम्</font> <font color="Red">संहितायाम्</font> <font color="Maroon">भोभगोअघोअपूर्वस्य</font> <font color="Brown">अशि</font> <font color="Coral">व्योः</font> <font color="RoyalBlue">लोपः</font> <BR>
</p><ul><li><a href="#sUtra-basics/ss">Sampurna sutra</a></li>
<li><a href="#sutrartha/sa">Neelesh Sanskrit Brief</a></li>
<li><a href="#sutrartha_english">Neelesh English Brief</a></li>
<li><a href="#kashika">Kashika</a></li>
<li><a href="#kaumudi">Siddhanta Kaumudi</a></li>
<li><a href="#sutrartha/sd">Neelesh Sanskrit Detailed</a></li>
<li><a href="#balamanorama">Balamanorama</a></li>
<li><a href="#padamanjari">Padamanjari</a></li>
</ul><h2 id="sUtra-basics/ss">Sampurna sutra</h2><a style="float:right; margin-right: 30px" href="#">Up</a>
<hr />
<p>index: 8.3.21
sutra: उञि च पदे</p>
<hr />
<p>अपूर्वस्य पदस्य य्वोः लोपः उञि</p>
<h2 id="sutrartha/sa">Neelesh Sanskrit Brief</h2><a style="float:right; margin-right: 30px" href="#">Up</a>
<hr />
<p>index: 8.3.21
sutra: उञि च पदे</p>
<hr />
<p>अकारात् परस्य पदान्तयकारवकारयोः संहितायाम् उञ्-पदे परे लोपः भवति । </p>
<h2 id="sutrartha_english">Neelesh English Brief</h2><a style="float:right; margin-right: 30px" href="#">Up</a>
<hr />
<p>index: 8.3.21
sutra: उञि च पदे</p>
<hr />
<p>A पदान्तयकार and a पदान्तवकार coming after an अकार is removed when followed by the पद उञ् in the context of संहिता.</p>
<h2 id="kashika">Kashika</h2><a style="float:right; margin-right: 30px" href="#">Up</a>
<hr />
<p>index: 8.3.21
sutra: उञि च पदे</p>
<hr />
<p>अवर्णपूर्वयोः व्योः पदान्तयोर्लोपो भवति उञि च पदे परतः। स उ एकविंशवर्तनिः। स उ एकाग्निः। पदे इति किम्? तन्त्र उतम्, तन्त्रयुतम्। वेञः सम्प्रसारणे कृते उञिति भूतपूर्वेण ञकारेण शक्यते प्रतिपत्तुम् इति। अथ उञित्येवं रूपो निपातः प्रतिपदोक्तोऽस्ति? तदा लाक्षणिकत्वाद् वेञादेशस्य ग्रहणम् इह न अस्ति, उत्तरार्थं पदग्रहणं क्रियते।</p>
<h2 id="kaumudi">Siddhanta Kaumudi</h2><a style="float:right; margin-right: 30px" href="#">Up</a>
<hr />
<p>index: 8.3.21
sutra: उञि च पदे</p>
<hr />
<p>अवर्णपूर्वयोः पदान्तयोर्यवयोर्लोप उञि पदे । स उ एकाग्निः । पदे किम् । तन्त्रयुतम् । वेञः संप्रसारणे रूपम् । यदि तु प्रतिपदोक्तो निपात उञिति ग्रहीष्यते तर्ह्युत्तरार्थं पदग्रहणम् ॥</p>
<h2 id="sutrartha/sd">Neelesh Sanskrit Detailed</h2><a style="float:right; margin-right: 30px" href="#">Up</a>
<hr />
<p>index: 8.3.21
sutra: उञि च पदे</p>
<hr />
<p><b>चादयोऽसत्वे</b> <a href="1.4.57.html">1.4.57</a> अस्मिन् सूत्रे निर्दिष्टे चादिगणे <qt>उञ्</qt> इति कश्चन निपातः विद्यते ।अस्य शब्दस्य कोऽपि विशिष्टः अर्थः नास्ति, अयं शब्दः सामान्यरूपेण सम्बोधनस्य अर्थे कोपं / वैमत्यं दर्शयितुम् प्रयुज्यते । उञ् is just a filler word in the language, typically used like 'oh no', when one wants to except some kind of anger or disagreement. अस्मिन् शब्दे परे अकारात् परस्य पदान्तयकारस्य पदान्तवकारस्य च संहितायाम् <b>लोपः शाकल्यस्य</b> <a href="8.3.19.html">8.3.19</a> इत्यनेन प्राप्तं वैकल्पिकं लोपं बाधित्वा प्रकृतसूत्रेण नित्यं लोपः भवति । यथा —</p>
<ol>
<li>तद्-शब्दस्य प्रथमा-एकवचनस्य रूपे परे 'उञ्' इति शब्दः विद्यते चेत् प्रकृतसूत्रस्य प्रयोगेण रूपसिद्धिः भवति —</li>
</ol>
<p><pr></p>
<p>तद् + सुँ + उञ् + एकाग्नि</p>
<p>→ तद् स् उ एकाग्नि [इत्संज्ञालोपः]</p>
<p>→ सद् स् उ एकाग्नि [<b>तदो सः सावनन्त्ययोः</b> <a href="7.2.106.html">7.2.106</a> इति तकारस्य सकारः]</p>
<p>→ स अ स्  उ एकाग्नि [<b>त्यदादीनामः</b> <a href="7.2.102.html">7.2.102</a> इति दकारस्य अकारः]</p>
<p>→ स स् उ एकाग्नि [<b>अतो गुणे</b> <a href="6.1.97.html">6.1.97</a> इति पररूपः अकारः]</p>
<p>→ स रुँ उ एकाग्नि [<b>ससजुषोः रुः</b> <a href="8.2.66.html">8.2.66</a> इति रुँत्वम्]</p>
<p>→ स य् उ एकाग्नि [<b>भोभगोअघोअपूर्वस्य योऽशि</b> <a href="8.3.17.html">8.3.17</a> इति यकारः]</p>
<p>→ स उ एकाग्नि [<b>लोपः शाकल्यस्य</b> <a href="8.3.19.html">8.3.19</a> इत्यनेन विकल्पेन यकारलोपे प्राप्ते <b>उञि च पदे</b> <a href="8.3.21.html">8.3.21</a> इति  नित्यम् यकारलोपः]</p>
<p></pr></p>
<ol>
<li><qt>वने उ अस्मिन्</qt> इत्यत्र प्रकृतसूत्रस्य प्रयोगेण नित्यम् यकारलोपः क्रियते —</li>
</ol>
<p><pr></p>
<p>वने उ अस्मिन्</p>
<p>→ वनय् उ अस्मिन् [<b>एचोऽयवायावः</b> <a href="6.1.78.html">6.1.78</a> इति अवादेशः]</p>
<p>→ वन उ अस्मिन् [<b>लोपः शाकल्यस्य</b> <a href="8.3.19.html">8.3.19</a> इत्यनेन विकल्पेन यकारलोपे प्राप्ते <b>उञि च पदे</b> <a href="8.3.21.html">8.3.21</a> इति  नित्यम् यकारलोपः]</p>
<p></pr></p>
<ol>
<li><qt>साधो उ अहम्</qt> इत्यत्र प्रकृतसूत्रस्य प्रयोगेण नित्यम् वकारलोपः क्रियते —</li>
</ol>
<p><pr></p>
<p>साधो उ अहम्</p>
<p>→ साधव् उ अहम् [<b>एचोऽयवायावः</b> <a href="6.1.78.html">6.1.78</a> इति अवादेशः]</p>
<p>→ साध उ अहम् [<b>लोपः शाकल्यस्य</b> <a href="8.3.19.html">8.3.19</a> इत्यनेन विकल्पेन वकारलोपे प्राप्ते <b>उञि च पदे</b> <a href="8.3.21.html">8.3.21</a> इति  नित्यम् वकारलोपः]</p>
<p></pr></p>
<p><title>लक्षणसिद्धस्य उञ्-शब्दस्य विषये सूत्रस्य अप्राप्तिः</title></p>
<p>&lt;ऽलक्षणप्रतिपदोक्तयोः प्रतिपदोक्तस्यैव ग्रहणम्ऽ&gt; अनया परिभाषया प्रकृतसूत्रेण केवलम् प्रतिपदोक्त-उञ्-शब्दस्यैव ग्रहणं क्रियते, न हि सूत्रप्रयोगेण सिद्धस्य उञ्-शब्दस्य । अतएव, वेञ्-धातोः वकारस्य क्त-प्रत्यये परे <b>वचिस्वपियजादीनां किति</b> <a href="6.1.15.html">6.1.15</a> इत्यनेन सम्प्रसारणे कृते सिद्धः उकारः  यद्यपि लुप्त-ञकारेण सह 'उञ्' इति शब्दरूपम् स्वीकरोति, तथापि तस्य प्रकृतसूत्रेण ग्रहणं नैव भवति; अतश्च <qt>तन्त्र + सुँ + उतम्</qt> इत्यत्र <b>ससजुषोः रुः</b> <a href="8.2.66.html">8.2.66</a> इति रुँत्वे कृते, <b>भोभगोअघोअपूर्वस्य योऽशि</b> <a href="8.3.17.html">8.3.17</a> इति यत्वे कृते <b>लोपः शाकल्यस्य</b> <a href="8.3.19.html">8.3.19</a> इत्यनेन केवलम् विकल्पेन यकारलोपः भवति, प्रकृतसूत्रेण नित्यम् लोपः न विधीयते । अतः <qt>तन्त्रयुतम्</qt> तथा च  <qt>तन्त्र उतम्</qt> एते द्वे अपि रूपे सिद्ध्यतः ।</p>
<p><title>सूत्रे विद्यमानः 'पदे' इति शब्दः व्यर्थः</title></p>
<p>अस्मिन् सूत्रे निर्दिष्टः निपातसंज्ञकः 'उञ्' शब्दः पदसंज्ञकः एव अस्ति, अतः तस्य निर्देशार्थम् पुनः 'पदे' इति शब्दः अस्मिन् सूत्रे न आवश्यकः । अपि च, इदं सूत्रम् स्वयमेव पदाधिकारे विद्यते, अतः अत्र पुनः 'पदे' इति ग्रहणम् अनावश्यकम् एव अस्ति । अयमेव विषयः तत्त्वबोधिन्याम् <hl>'वस्तुतस्तु उत्तरत्र अपि न उपयुज्यते, पदस्य इत्यनुवृत्त्या एव निर्वाहात्'</hl> इति निर्देशेन स्पष्टीकृतः अस्ति । </p>
<p>अस्य सूत्रस्य भाष्ये तु <hl>उत्तरार्थं तर्हि पदग्रहणं कर्तव्यम्</hl> इति निर्देशः कृतः अस्ति । प्रकृतसूत्रे विद्यमानः <qt>पदे</qt> इति शब्दः अग्रे <b>ङमो ह्रस्वादचि ङमुण्नित्यम्</b> <a href="8.3.32.html">8.3.32</a> इत्यस्मिन् सूत्रे उपयुज्यते, यतः तत्र हस्व-अकारात् परेभ्यः ङकारणकारनकारेभ्यः परस्य <b>पदादि-अच्-वर्णस्य</b> एव ङमुडागमः इष्यते । अतएव <qt>दण्डिन्</qt> इत्यत्र 'दण्डिन्'शब्दस्य ह्रस्व-इकारात् अनन्तरम् विद्यमानः यः नकारः, तस्मात् परस्य आकारस्य (अपदादित्वात्) नकारागमः न भवति । यद्यपि अयं दोषः <b>ङमो ह्रस्वादचि ङमुण्नित्यम्</b> <a href="8.3.32.html">8.3.32</a> इत्यस्मिन् सूत्रे <qt>पदस्य</qt> इत्यधिकारग्रहणेन, तथा च <hl>पदान्तङकारणकारनकारेभ्यः परस्य अच्-वर्णस्य आगमः भवति</hl> इति उक्त्वा निवारयितुम् शक्यते; तथापि तदर्थम् <qt>पदस्य</qt> इति शब्दस्य <qt>पदात्</qt> इति  विभक्तिपरिवर्तनं आवश्यकं वर्तते, तादृशम् च न करणीयम् — इति नागेशेन प्रदीपोद्द्योते निर्दिष्टम् अस्ति । जिज्ञासवः अस्मिन् विषये अधिकं ज्ञातुम् <b>ङमो ह्रस्वादचि ङमुण्नित्यम्</b> <a href="8.3.32.html">8.3.32</a> इति सूत्रस्य सूत्रार्थः द्रष्टव्यः ।</p>
<p>वस्तुतस्तु,  <b>भुवश्च महाव्याहृतेः</b> <a href="8.2.71.html">8.2.71</a>  अस्मिन् सूत्रे <qt>महाव्याहृतेः</qt> इति शब्दस्य ग्रहणेन &lt;ऽलक्षणप्रतिपदोक्तयोः प्रतिपदोक्तस्यैव ग्रहणम्ऽ&gt; इति परिभाषा पाणिनिस्वीकृता अस्ति वा  इति प्रश्नः जायते । अतः अस्याः परिभाषायाः अनुपस्थितौ, अप्रयोगे वा अपि <qt>वेञ्</qt> धातोः सम्प्रसारणे कृते प्राप्तस्य <qt>उञ्</qt> शब्दस्य विषये इदं सूत्रम् नैव प्रवर्तेत इति स्पष्टीकर्तुम् पाणिनिना अस्मिन् सूत्रे <qt>पदे</qt> इति शब्दः  स्थापितः स्यात् इति युक्ततरम् प्रतिभाति </b> । </p>
<h2 id="balamanorama">Balamanorama</h2><a style="float:right; margin-right: 30px" href="#">Up</a>
<hr />
<p>index: 8.3.21
sutra: उञि च पदे</p>
<hr />
<p><b>उञि च पदे</b> - उञि च पदे । अपूर्वस्येति, पदस्येति, व्योरिति लोप इति चानुवर्तते । तदाह — अवर्णेति । स उ एकाग्निरिति । 'उ' इति निपातः । सस् उ इति स्थिते सस्य रुः, भोभगो इत्यपूर्वत्वाद्यत्वम् । लोपश्शाकल्यस्येति विकल्पनिवृत्त्यर्थमिदम् । वकारोदाहरणं तुअसा उ एकाग्नि॑रिति वृत्तिः । पदे किमिति । उञः पदत्वाऽव्यभिचारात्पदे इति तद्विशेषणस्य किं प्रयोजनमिति प्रश्नः । तन्त्रयुतमिति । तन्त्रे-उतमिति विग्रहः । अयादेशः । अत्र यकारस्य लोपनिवृत्त्यर्थं पदग्रहणमिति भावः । नन्वत्र उञ्परकत्वाऽभावादेव लोपनिवृत्तिसम्भवात्पदग्रहणं व्यर्थमेवेत्यत आह — वेञ, इति । 'वेञ् तन्तुसन्ताने' इत्यतः क्तप्रत्यये, 'वचिस्वपियजादीनाम्' इति वकारस्य संप्रसारणे उकारे, पूर्वरूपे, उतमिति रूपम् । अत्र उञ्परकत्वे ।ञपि तस्य उञः पदत्वाऽभावात्तस्मिन् परे यस्य लोपो न भवतीत्यर्थः । ननु स उ एकाग्निरित्यत्र उञ् प्रतिपदोक्तः, चादौ पठितत्वात् । उतमित्यत्र तु उञ् लाक्षणिकः , संप्रसारणादिविधिनिष्पन्नत्वात् । ततश्चलक्षणप्रतिपदोक्तयोः प्रतिपदोक्तस्यैव ग्रहण॑मिति परिभाषया चादिपठितस्यैव उञोऽत्र ग्रहणं भविष्यति । नतु उतमित्यत्र उञोऽपि । अतः पदग्रहणं व्यर्थमेवेत्यत आह-यदीति । उत्ररार्थमिति । ङमो ह्रस्वादचीत्यर्थमित्यर्थः । एतच्चात्रैव भाष्ये स्पष्टम् । </p>
<h2 id="padamanjari">Padamanjari</h2><a style="float:right; margin-right: 30px" href="#">Up</a>
<hr />
<p>index: 8.3.21
sutra: उञि च पदे</p>
<hr />
<p>भूतपूर्वेण ञकारेणेति । भूलोदाहरणेऽपि भूतपूर्वेणैव ञकारेणोञिति प्रतिपतिः; अनुबन्धस्य प्रयोगेऽसमवायात् । उतरार्थमिति ।'ङ्मो ह्रस्वादच्छि ङ्मुण्नित्यम्'  इत्येष विधिरजादौ पदे यथा स्यात्, इद मा भूत् - दण्डिनेति । नैतदस्ति प्रयोजनम्;'पदस्य'  इति वर्तते । इह तर्हि परमदण्डिना, अत्र हि सुबन्तस्य समास इति पदत्वमस्ति ? नास्ति; उक्तं हि ठुतरपदत्वे चापदादिविधौऽ इति । तदेतत्पदग्रहणं तिष्ठतु तावत् । अयमपि नित्यार्थो योगः ॥</p></div>