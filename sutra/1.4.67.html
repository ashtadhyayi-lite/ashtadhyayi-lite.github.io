<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="1.4.66.html">
            <button class="muted-button">Prev 1.4.66</button>
        </a>
        <a href="1.4.68.html">
            <button class="muted-button">Next 1.4.68</button>
        </a>
        </nav><h2>Kashika</h2>
<hr />
<p>index: 1.4.67
sutra: पुरोऽव्ययम्</p>
<hr />
<p>असिप्रत्ययान्तः पुरःशब्दोऽव्ययम्। स गतिसंज्ञो भवति। समासस्वरोपचाराः प्रयोजनम्। पुरस्कृत्य। पुरस्कृतम्। यत् पुरस् करोति। अव्ययम् इति किम्? पूः, पुरौ। पुरः कृत्वा काण्डं गतः।</p>
<h2>Siddhanta Kaumudi</h2>
<hr />
<p>index: 1.4.67
sutra: पुरोऽव्ययम्</p>
<hr />
<p>पुरस्कृत्य ॥</p>
<h2>Balamanorama</h2>
<hr />
<p>index: 1.4.67
sutra: पुरोऽव्ययम्</p>
<hr />
<p><em>पुरोऽव्ययम्</em> - पुरोऽव्ययं । पुर इत्यव्ययं गतिसंज्ञकं स्यात् । पुरस्कृत्येति । गतिसमासे क्त्वो ल्यप् । अव्ययं किम्  । पुरम्, पुरौ, पुरः कृत्वा गतः । </p>
<h2>Padamanjari</h2>
<hr />
<p>index: 1.4.67
sutra: पुरोऽव्ययम्</p>
<hr />
<p>असिप्रत्ययान्तः पुरः शब्दोऽव्ययमिति।'पूर्वाधरावाराणामसिपुरधवश्चैषाम्'  इत्यसिप्रत्ययः, पूर्वशब्दस्य पुरादेशः,'तद्धितश्चासर्वविभक्ति'  इत्यव्ययसंज्ञा, विसर्जनीयस्थानिकः सकार उपचारः। पुरस्कृत्येति। पूर्वस्मिन्देशे कृत्वेत्यर्थः। पूः पुरौ, पुरः कृत्वेति। एतदत्र प्रत्युदाहरणम्। इतरयोस्तूपन्यासस्तत्साहचर्यात्पुर इति शसन्तम्, नाव्ययमिति प्रदर्शनार्थः। अत्र'नमस्पुरसोर्गत्योः'  इति सत्वं न भवति, समासश्च न भवति॥</p></div>