<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="8.3.46.html">
            <button class="muted-button">Prev 8.3.46</button>
        </a>
        <a href="8.3.48.html">
            <button class="muted-button">Next 8.3.48</button>
        </a>
        </nav><h2>Kashika</h2>
<hr />
<p>index: 8.3.47
sutra: अधःशिरसी पदे</p>
<hr />
<p>अधस् शिरसित्येतयोः विसर्जनीयस्य समासे अनुत्तरपदस्थस्य सकारः आदेशो भवति पदशब्दे परतः। अधस्पदम्। शिरस्पदम्। अधस्पदी। शिरस्पदी। समासे इत्येव, अधः पदम्। अनुत्तरपदस्थस्य इत्येव, परमशिरःपदम्। अधस्पदम् इति मयूरव्यंसकादित्वात् समासः।</p>
<h2>Siddhanta Kaumudi</h2>
<hr />
<p>index: 8.3.47
sutra: अधःशिरसी पदे</p>
<hr />
<p>एतयोर्विसर्गस्य सादेशः स्यात्पदशब्दे परे । अधस्पदम् । शिरस्पदम् । समास इत्येव । अधःपदम् । शिरःपदम् । अनुत्तरपदस्थस्येत्येव । परमशिरःपदम् ।&lt;! कस्कादिषु च !&gt; (वार्तिकम्) ॥ भास्करः ॥। इति विसर्गसन्धिप्रकरणम् । ॥ अथ स्वादिसन्धिप्रकरणम् ॥  स्वौजसमौड् &lt;{SK183}&gt; इति सुप्रत्यये शिवस् अर्च्य इति स्थिते</p>
<h2>Padamanjari</h2>
<hr />
<p>index: 8.3.47
sutra: अधःशिरसी पदे</p>
<hr />
<p>इत्येतयोरिति । सूत्रे तु षष्ठीस्थाने प्रथमा । पद इति स्वरूपस्य ग्रहणम् न सुप्तिङ्न्तस्य; तस्य समासाधिकारादेव सिद्धत्वात् । तदाहपदशब्दे परत इति । मयूरव्यंसकादित्वात्सामास इति । अधस्पदमित्यत्र तु षष्ठीसमासः ॥</p></div>