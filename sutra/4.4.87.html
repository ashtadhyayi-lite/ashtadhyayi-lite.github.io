<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="/primitive.css">
</head>
<div class="small-container"><nav>
        <br>
        <a href="/">
            <button class="muted-button">Home</button>
        </a>
        <a href="4.4.86.html">
            <button class="muted-button">Prev 4.4.86</button>
        </a>
        <a href="4.4.88.html">
            <button class="muted-button">Next 4.4.88</button>
        </a>
        </nav><h2>Kashika</h2>
<hr />
<p>index: 4.4.87
sutra: पदमस्मिन् दृश्यम्</p>
<hr />
<p>निर्देशातेव प्रथमा समर्थविभक्तिः। पदशब्दात् प्रथमासमर्थाद् दृश्यार्थोपाधिकादस्मिन्निति सप्तम्यर्थे यत् प्रत्ययो भवति। पदं दृश्यमस्मिन् पद्यः कर्दमः। पद्याः पांसवः। शक्यार्थे कृत्यः। शक्यते यस्मिन् पदं मूल्याः, सुष्ठु द्रष्टुं प्रतिमुद्रोत्पादनेन स पद्यः कर्दमः। कर्दमस्य अवस्था उच्यते नातिद्रवो नातिशुष्क इति।</p>
<h2>Siddhanta Kaumudi</h2>
<hr />
<p>index: 4.4.87
sutra: पदमस्मिन् दृश्यम्</p>
<hr />
<p>पद्यः कर्दमः । नातिशुष्क इत्यर्थः ॥</p>
<h2>Balamanorama</h2>
<hr />
<p>index: 4.4.87
sutra: पदमस्मिन् दृश्यम्</p>
<hr />
<p><em>पदमस्मिन् दृश्यम्</em> - पदमस्मिन्दृश्यं । प्रथमान्तात्पदशब्दाद्दृश्यत इत्यर्थे यदित्यर्थः । अत्र तदिति द्वितीयान्तमनुवृत्तं प्रथमया विपरिणम्यते ।</p>
<h2>Padamanjari</h2>
<hr />
<p>index: 4.4.87
sutra: पदमस्मिन् दृश्यम्</p>
<hr />
<p>निर्देशादेव प्रथमा समर्थविभक्तिरिति । द्वितीया तु न भवति; दृश्यमिति क्यपा कर्मणोऽभिहितत्वात् । शक्यार्थे कृत्यप्रत्यय इति । तेन योग्यत्वे सति पदस्पर्शनाभावेऽपि पद्यः कर्दम इति प्रयोग उपपद्यत इति भावः । मुद्राउ सन्निवेशः, प्रतिरूपा मुद्रा प्रतिमुद्रा । नातिद्रवो नातिशुष्क इति । पांसवोऽति नात्यल्पा नातिबहुलाः पद्याः ॥</p></div>